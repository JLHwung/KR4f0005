# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:14.488709
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷九十三
<pb:KR4f0005_WYG_256-1a>¶
欽定四庫全書¶
御製詩三集巻九十三¶
　古今體九十三首(辛夘一/)¶
　　辛夘元旦¶
璿璣唘籥轉青陽喜爆聲間晃曙光月建繼年生不息¶
日支符嵗茂成祥(是日/癸夘)閶開詄蕩元辰㑹樂奏中和淑¶
氣揚花甲初週逾耳順嘉言誰獻弼惟康¶
　　元旦試筆¶
<pb:KR4f0005_WYG_256-1b>¶
初澤棼煴初律宣玉杓撓挑又週旋¶
慈寜肇祚開八袠泰岱洪釐祝¶
萬年肅率晨参趨鳯闕将扶¶
春蹕唘龍旜敷天¶
大慶今朝始更願如斯幾度連¶
嵗紀嵗辰冐茒并(今年嵗建辛夘元/旦日辰又逢癸夘)登秋冀卜十分贏¶
横章縱亥臨木徳春蠢寅螾騐物情三百六旬一日始¶
七言八句兩篇成乆安長治心斯企躭逸忘勤志敢萌¶
<pb:KR4f0005_WYG_256-2a>¶
　　題邉文進嵗朝圖¶
松栢梅&KR1431;蘭水仙靈芝天竺間(去/聲)便娟更看朱柿傍如¶
意名寓其然豈易然¶
　　詠白玉如意¶
盈尺和闐玉良工琢曲瓊惟堅待為錯曰白自含英底¶
藉公孫辯還嗤恵子鳴指揮供代語静黙足沈情¶
　　正月二日重華宫恭侍¶
皇太后宴喜成長句¶
<pb:KR4f0005_WYG_256-2b>¶
月寅年夘日逢辰(是日甲辰合以嵗支月/建皆東方發生之氣)¶
夀域宏開茂以新(晉書天文志十二次度數夀星/在辰史記夘為茂漢書辛為新)¶
大徳之徴四胥得¶
洪疇曰福一先掄重増綺甲普増嵗(命欽天監於時憲/書紀年下増注六)¶
(十一嵗至百二十/嵗自今嵗辛夘始)共慶禧冬預慶春入夕眉蟾雖未上¶
迎階雪象朗如銀¶
　　題鄒一桂梅花¶
石角溪頭月照諸氷香珠影澹如如遥知瘦似枯梅者¶
<pb:KR4f0005_WYG_256-3a>¶
梅様精神未改初¶
　　漢玉糓璧¶
糓以續而生其字並訓善製璧識良珎詎惟襄國典姬¶
周逮于今每以幽復顯土氣縟可掬粟粒栗堪辨足食¶
豈辭多摛詞義兼演¶
　　降㫖加賑畿南去嵗被水州縣及浙江被潮州縣¶
　　　詩以誌事¶
寰區廣幅員水旱時或有惟當不諱灾乃足福黔首既¶
<pb:KR4f0005_WYG_256-3b>¶
用勵已懐亦勗民父母喜咸悉予心有灾無不奏(叶/)昨¶
嵗率報收額慶¶
天恩厚畿南遭夏沴斯則近腋肘(直屬去夏被水之區/保定等䖏尚輕武清)¶
(東安天津静海等十一州/縣所属較重均有例賑)浙東被風潮大吏騰章剖(浙/省)¶
(濵海被潮地方及勘不成灾之仁和安吉長興三/州縣雖係偏隅凡自七分以上者並命分别加賑)雖皆¶
屬一隅亦已傷田畝例賑縱早施加賙未可後十行此¶
宜先肯靳司農守(直𨽻灾地前已撥帑截漕加意撫綏/入春青黄不接復行展賑俾裕口食)¶
(浙江分數有限非直屬比然自常賑展賑/而外即不成灾地畆亦令酌借籽種口糧)仍教妥承宣¶
<pb:KR4f0005_WYG_256-4a>¶
實恵俾均受弗以豐忘歉弗以多遺偶幸即在其中屯¶
膏非所取¶
　　偶臨懐素草書千字文巻賜尚書于敏中敏中成¶
　　　紀恩詩二十四韻以進即用其韻援筆成什仍¶
　　　命屬和¶
悉新入春始冐茒紀年初韶律侵尋轉臘寒即漸除幾¶
康無間勅章奏有時疏遣暇漏移鵠賡吟硯滴蜍儒臣¶
曽賜字客嵗偶然書事擬寳文閣體宗君子漁頌雖規¶
<pb:KR4f0005_WYG_256-4b>¶
不忘慙則實非虚亦識吾懐否從來弗喜譽因之成五¶
字聊以託三餘詎曰妍辭騁惟云素意攄藏真法卓爾¶
興嗣句彬如臨趂一時興對還中路躇平心不欲躁逆¶
志且為徐何有渇奔驥休稱力挽車手和筆相得箋與¶
帖俱臚殊異癡蠅凍猶嫌栩蜨蘧那須藉排次(每作書/先量度)¶
(箋幅行欵排次起草以備渉筆時旁按比擬䂓格此懋/勤殿供奉常式也是卷對本自臨初不經敏中之手因)¶
(特賜/之)頗覺快爬梳弆尚多存者賚欣得所於傳觀聴翰¶
苑謝詠就芸廬既已披華藻謂多鐫美璵(敏中請摹上/石是以原詩)¶
<pb:KR4f0005_WYG_256-5a>¶
(有貞石衷/同勒之句)誠堪方蔡軸奚用遜荘樗(草書起伏頓挫全/以神行至得意䖏)¶
(初非繩墨規矩所可囿蔡襄謝賜書詩有云混然器質/不可寫乃知學到非天真正與荘周大樗之喻别進一)¶
(解予以幾間乗興臨/此非欲争勝藝林也)應勗襄兮贊漫孤諸與居雅當繹¶
義府豈止玩緗儲承布司農教毋徒耀里閭¶
　　題王翬摹古十二幀¶
　　　園林春午¶
欹岸栁絲綿縁坡碧草芊有臺臨曲渚無客繋輕船野¶
彴纔平水翠樓若隠煙半仙逰戱罷髙架静鞦韆¶
<pb:KR4f0005_WYG_256-5b>¶
　　　白雲出岫¶
一空鋪白絮雙岫罨青螺神以互吞吐韻為相盪摩果¶
然見石谷曽是出鷗波(見圖中/自識語)漫向虞廷頌髙標隠者¶
多¶
　　　夏山欲雨¶
景是夏山雨法摹吴仲圭中年渾董派側幅重(去/聲)翬題¶
(幀邉翬題云吴仲圭夏山欲雨/猶是董元的𣲖為中年用意筆)萬澗潺湲落千峰薈蔚¶
躋風来寺樓滿洗鉢恱招提¶
<pb:KR4f0005_WYG_256-6a>¶
　　　松風水閣¶
水閣雙松下陶家别面開三層底須搆二老鎮為陪風¶
䖏凉滿袖濤中響殷雷瀑聲相問荅誰解譜琴材¶
　　　水流雲起¶
滄江起怒雲霵雨立披紛風勢倐先動雷聲若可聞居¶
然展張(僧/繇)畫全是貌韓(愈/)文作解利農後天龍豈詡勤¶
　　　空林積雨¶
空山霽宿雨䖏䖏有泉流雲護崖根重露垂樹杪稠句¶
<pb:KR4f0005_WYG_256-6b>¶
傳王摩詰法是李營邱野岸孤舟繋何曽驚海鷗¶
　　　煙巒初翠¶
嶤峯初欲霽雲尚護其根已見林容濯如聞瀑水喧逺¶
天收雨脚古寺静風旛深得大癡意(翬自識用大癡/意冩房山景)房¶
山底足論¶
　　　江雨泊舟¶
江上暴霖作煙舟未可開防風逺石壁待霽聚沙隈旅¶
况誠肖矣漁歌亦罷哉水禽獨無礙飛去又飛来¶
<pb:KR4f0005_WYG_256-7a>¶
　　　疊嶂澄泉¶
疊嶂忽怒起其根迸石泉宫商近清聴天水逺澄鮮小¶
景剏關氏大圖成石田(見幅旁王/翬自識語)一時参合相六法喜¶
兼全¶
　　　秋原平逺¶
秋原敞平逺秋氣鬱蕭森樹綴禁風葉鶴彈唳露音石¶
龕虚月相茅屋空(去/聲)塵心津逮知其自倪迂獅子林(是/幀)¶
(翬雖未識為倣倪而結搆/氣韻大類雲林獅子林圖)¶
<pb:KR4f0005_WYG_256-7b>¶
　　　湖村夜色¶
夜色湖村别濛濛似雨天樹梢軟欲卧葦葉重疑眠渡¶
口空支彴灘頭都繋船猶聞數聲雁嘹唳逺雲邊¶
　　　修竹寒泉¶
石罅有泉白埭傍有竹脩寒聲入清影介節暎澄流品¶
格均臻静神情自相(入/聲)投何須稱摹古此意足千秋¶
　　四瀆詩¶
　　　江¶
<pb:KR4f0005_WYG_256-8a>¶
誰從天漢覔源頭石遺(去/聲)支機自有由入徼濫觴始西¶
發分疆委帶永東流九星璿政象昭宿首瀆禋宗秩視¶
侯術妙夏珪能縮地却教萬里一圖收(夏珪長江萬里/圖入石渠寳笈)¶
(上/等)¶
　按禹貢有岷山導江之文厥後桑經酈注及漢宋諸¶
　儒並云江出岷山其源不越益州之境此皆囿於内¶
　地見聞所及非探本之論惟胡渭著禹貢錐指引明¶
　徐宏祖傳稱其平生好逺逰出玉門關至崑崙山去¶
<pb:KR4f0005_WYG_256-8b>¶
　中夏三萬餘里嘗作溯江紀源一篇以岷山導江特¶
　汎濫中國之始按其發源則河自崑崙之北江亦自¶
　崑崙之南非江源短而河源長也其説實得之目撃¶
　渭乃以其所經里數吹毛索瘢殊為過當夫崑崙即¶
　今所謂剛底斯為羣山祖脉其水四方分流然則大¶
　江之雄長四瀆不徒恃源於西蜀之眉州義復何疑¶
　但謂江源出天漢則史家不無穿鑿之説耳¶
　　　淮¶
<pb:KR4f0005_WYG_256-9a>¶
夏書桐柏導非訛入海泗沂東㑹過竒述庚辰能制伏¶
封傳天寳賴休和潛流誰識源同醴均勢今資清敵河¶
一自尾閭全被占(去/聲)脩防久矣事滋多¶
　按淮水出桐柏山為河南南陽府之桐柏縣據水經¶
　所紀經由道里則自信陽光州固始厯潁州夀州懐¶
　逺臨淮泗州宿遷其間由豫而楚初不取道山東之¶
　境後儒用周官職方正東曰青州其川淮泗之語疑¶
　若齊楚壤地相接今即以禹貢證之海岱惟青州而¶
<pb:KR4f0005_WYG_256-9b>¶
　徐州則曰海岱及淮揚州則曰淮海徐揚皆楚分書¶
　之標識山川與青州劃然絶不相䝉且鄭康成注周¶
　官引鄭衆之說謂其川淮泗淮或為睢原文不無譌¶
　舛盖周官為晚出之書語多傅㑹其不若禹貢之確¶
　可徴信明矣¶
　　　河¶
引度荷精星象干曰宗於瀆義猶殫却先洪海務從本¶
不擇細流量實寛為曲由来所為直期清豈必祗期安¶
<pb:KR4f0005_WYG_256-10a>¶
蒲昌将謂源新得前漢書原識大端¶
　按導河起扵積石特就禹功所託始者而言至溯源¶
　星宿海如元史所譯火敦腦兒其来脈已可據依及¶
　平定回部乃知河源自葱嶺以東之葉爾𦍑和闐諸¶
　水瀦為蒲昌海伏流地中復出為星宿海耳是前漢¶
　書所云河有兩源一出葱嶺一出于闐于闐在南山¶
　下北流與葱嶺合固已得其大端但未詳著伏流及¶
　復出之次第而已向作熱河考曽推類言之兹晰其¶
<pb:KR4f0005_WYG_256-10b>¶
　縁起如此¶
　　　濟¶
潛流原具絶河力曽到濟源源詎曽三伏何妨三見疊¶
一通因得一齊稱惟清便濁奚能濁不易為恒果是恒¶
南北淮滎紛紀載折中禹貢自相應¶
　按濟水伏見不常漢志及水經並云泰澤一伏東邱¶
　一見武徳入河再伏滎陽軼出再見滎東又伏曹濮¶
　又見説與禹貢正合酈道元謂濟水出濟源縣王屋¶
<pb:KR4f0005_WYG_256-11a>¶
　山有東西二源明李濓則云一在橋東一在橋西而¶
　劉漪又云一在原城東北一在原城西其説齟齬不¶
　合盖因伏見無定是以展轉紛歧今濟水自入衛河¶
　其流益大而衛河之上㳺為輝縣蘇門山麓之百泉¶
　實此河溯源所必及又水經注濟水潛行至共山復¶
　出今濟源輝縣地志並有共山安知輝縣濟源之上¶
　不更有所謂濟水之源者乎¶
　　題吕紀春喜圖¶
<pb:KR4f0005_WYG_256-11b>¶
花如吐馥鳥如生鳥頋花芳互有情最是春光含喜意¶
不須著相(去/聲)鵲呼晴¶
　凡涉送喜祝喜之類多有畫喜鵲者失之拘泥矣此¶
　獨畫麻雀錦雞具見寓意出俗而設色亦精工故是¶
　佳品¶
　　新正重華宫¶
迓祉初韶又履新重華㡬暇致来頻丁年養徳兹週甲¶
庚月建干似唘辛(正月建/庚寅)傳著宣尼元者善語稱平仲¶
<pb:KR4f0005_WYG_256-12a>¶
乆而寅紀正康節詩中騐三十六宫都是春¶
　　題錢陳羣所進王淵梅雀報春巻即用其韻並書¶
　　　賜之¶
貴得其神不貴妍書宗畫法有同傳雀梅一巻詩三首¶
妙義還因揭道淵¶
南枝最識好春歸羞煞海棠獨以肥麻雀偏欣晴雪夜¶
浄眀香界聚相圍¶
臘雪先春湊嫩寒展圖詠句興無闌江鄉食履應増健¶
<pb:KR4f0005_WYG_256-12b>¶
大惬予懐老者安¶
　　同豫軒¶
西苑例春醼南池憩曉餐(軒在液池南岸紫光閣賜宴/外藩毎先臨此傳餐待備)¶
徘徊聊待備吟詠適清歡篆鼎非煙結華鐙是晝看豫¶
同中與外¶
家法永綏安¶
　　寳月樓¶
傑閣聳宫城蜃窓耀日晶俯看肩轂輳深廑治安情凍¶
<pb:KR4f0005_WYG_256-13a>¶
浦猶遅解新蟾漫逮盈雖然稱寳月未賞玉輪明¶
　　涵春室¶
春涵室亦室涵春黙㑹誠難識主賔輸與㿽中梅數朶¶
不生分别祗懐新¶
　　静憩軒¶
石門步岞崿芸軒造瀟灑巖松喬自如盆梅古而冶金¶
碧樓臺間别開境樸雅云静實謐兮宜憩斯展也塵慮¶
漠以忘何有樊然者¶
<pb:KR4f0005_WYG_256-13b>¶
　　補桐書屋有感¶
補桐桐已蔚重重兒戯寜須翦葉封四十年前樂群地¶
馬牛語憶黙無悰¶
　　題澄懐堂¶
古屋額澄懐坐欣静與皆禮園逰竹素嵗序騐蓂階簾¶
午烘温旭墀陽萌凍荄形形還色色萬物自安排¶
　　静憩軒口號¶
欲向書軒憩片刻畿南忽爾廑憂思潦餘賑濟恩周否¶
<pb:KR4f0005_WYG_256-14a>¶
自審曽無心静時¶
　　純一齋¶
古屋春園裏幾閒勝日臨惟純乃得一憶¶
昔毎殷今城市喧何礙松篁致自深簷端瞻¶
聖藻示訓謹銘心¶
　　春耦齋¶
軒檻俯琳池氷光座上披埭篁嘉節報盆卉好春姿名¶
蹟五牛弆(韓滉五牛圖及項聖謨臨滉夲蒋/廷錫臨聖謨夲凡三巻彚弆齋中)餘閒一晌¶
<pb:KR4f0005_WYG_256-14b>¶
宜耦耕雖尚早于耜亦斯時¶
　　虚白室¶
壘㠑纔過一線天小齋十笏坐清便此間祗合談清樸¶
懶看紗鐙綴户妍¶
　　淑清院¶
分明山是假豈礙樹為真以此成太古居然逺市塵背¶
看峰展畫右挹瀑垂紳憩歩消清暇澄心識淑春¶
　　千尺雪¶
<pb:KR4f0005_WYG_256-15a>¶
玉泉流出注長河迸石引来太液波(地當液池之南甃/牐引池水由石罅)¶
(出跳珠懸瀑溯玉泉来脉自/長河分滙西苑凡二十餘里)便是呉中果千尺較兹源¶
逺遜猶多¶
飛流&KR2428;濈激嶙峋小閣三間對水濵篾鼎茗甌俱恰當¶
笑終不是味閒人¶
　　素尚齋¶
拾級歩巖磴齋屋巖之上松篁無俗顔泉石有竒状貞¶
元遞嬗代物意知所向大塊運化工夫豈勞心匠静坐¶
<pb:KR4f0005_WYG_256-15b>¶
参天倪澹然協素尚¶
　　紫光閣賜宴外藩即事有詠¶
外藩輪嵗覲新正例有恩筵示恵榮久罷池邉張廣幕¶
(向扵液池旁張黄幕賜宴後因紫光/閣武成殿搆成遂毎扵閣中設席)仍因岸側搆層甍¶
六清賜醴迓春祉四壁繪圖告武成禮樂雖云聊暨備¶
惕乾敢曰此升平¶
　　蕉園¶
蕉園書舎對僧寮遺制由来踵勝朝為憶士良傳秘訣¶
<pb:KR4f0005_WYG_256-16a>¶
翻教施彼罷儒僚¶
　蕉園向以舉人教習小内監讀書年滿録用而僧舎¶
　書館相對甚不惬意兹因脩葺是䖏爰命移置書舎¶
　他所且若輩不過令識字記檔案而已内府筆帖式¶
　足以教之毋庸儒士訓誨遂並罷之¶
　　題閲古樓¶
寳笈曽收墨蹟真命鐫琬琰夀千春細思樓上留名者¶
都是從来閲古人¶
<pb:KR4f0005_WYG_256-16b>¶
　　静憩軒¶
白塔明瓊島元時萬嵗山滄桑泯象教軒榭傍禪闗一¶
憩適欣静萬幾偶值閒雖非冉相氏亦欲得其環¶
　　鄰山書屋¶
書屋鄰山貯縹緗寜須萬巻侈芸香䖏仁仁樂無多語¶
訓著魯論四六章¶
　　延佳精舍¶
倚巖成小築坐席暢清陪牡蠣窓櫺眺琉璃境界開畫¶
<pb:KR4f0005_WYG_256-17a>¶
真饒氣韻詩不費敲推所以延佳者淑春漸漸来¶
　　古遺堂口號¶
著額安名各别區随方納景頓成殊一株古樹當庭直¶
彷彿其人叔向乎¶
　　抱沖室¶
精室山之隂樸斵深且和因名抱沖室庭前列古柯芳¶
菲雖云遥瀟落斯無過可以縱逺睇可以供清哦養此¶
方寸田守約得實多¶
<pb:KR4f0005_WYG_256-17b>¶
　　巒影亭¶
虚柱之間納逺巒曦光盪影寫巑岏花甎印指曽無住¶
駒隙迅過(平/聲)即此看¶
　　道寜齋¶
諸葛明之以澹泊君奭寜之云以道道者理之所當由¶
不妄發實澹泊好語致不同意則同武侯分眀注太保¶
齋中主人志若何其寜惟祈綏萬寳¶
　　見春亭¶
<pb:KR4f0005_WYG_256-18a>¶
虚亭若翼假山陂問景延睎立片時草木漫疑鮮芳信¶
幾多春意釀於斯¶
　　畫舫齋口號¶
齋臨池上似舟輕畫舫因之遂與名是假是真便真者¶
一般凍浦也艱行¶
　　緑意廊¶
曲廊聊蹀歩題楣曰緑意俯察草待萌仰觀葉未翳将¶
謂緑意無廊名類虚置徐頋向陽䖏紐芽微微刺乃知¶
<pb:KR4f0005_WYG_256-18b>¶
羣雍候富媪行将試生機弗終窮總一乾元氣¶
　　古柯庭¶
古樹庭前擢古柯誰因生意歎婆娑獨思必有古人對¶
爾日風情定若何¶
　　得性軒¶
人賦性以生性實人故有故有而謂得似必所失咎相¶
逺之使然克復其可後題軒當銘座易曰納自牖¶
　　題鏡清齋¶
<pb:KR4f0005_WYG_256-19a>¶
勿混混而濁勿皎皎而清濁已為至鈍清亦嫌太精水¶
尚慮無魚人則胥有情清固不可乎試看鏡之呈照物¶
靡成見何妨其為明¶
　　焙茶塢口號¶
烹瀹中人忙不休到来早漉雪香浮擎杯笑固當如是¶
豈是盧仝陸羽流¶
　　抱素書屋¶
拳石可稱峯畝泉可稱沚灑然山水間書屋得於此寜¶
<pb:KR4f0005_WYG_256-19b>¶
須命管絃雅宜玩書史辭豈務其華理欲研其㫖素志¶
抱於何祈年靡終始¶
　　澄性堂¶
軒榭俯氷池憑欄惬静怡真成妙凝合詎必在瀾漪澹¶
泊契無始流渟渉有為性澄澄性䖏更與致深思¶
　　澹吟室¶
觸景吟情誰則無箇中工用有同殊蛇神牛鬼為竒者¶
詎可與之言澹乎¶
<pb:KR4f0005_WYG_256-20a>¶
　　鏡藻軒¶
池中有藻荇氷合不可見池上有松竹氷端影原現獨¶
非藻荇乎徹底與貫穿更無藉月光耐可消清燕東坡¶
承天寺又覺開生面¶
　　清約池¶
小池有水凍全凝表裏玉壺一片氷散歩岸傍得佳㑹¶
不波瀾䖏是真澄¶
　　正月五日重華宫茶宴廷臣及内廷翰林等適新¶
<pb:KR4f0005_WYG_256-20b>¶
　　　題學詩堂用以聨句並成是什¶
東壁圖書貯景陽(後宫左右列十二景陽在/左末向為貯圖書之䖏)新顔後殿¶
學詩堂縁收趙宋君臣蹟企想姬周禮樂場真弆寜誇¶
多乃富贗祛無礙論從詳(内府原藏馬和之詩經圖凡/十七巻詳加審定去贗本五)¶
(巻存真蹟十二巻或昔分今合或昔合今分其闕寫本/詩者則為補書秩然就理各為䟦以系之彚貯堂中)¶
相於有詠仍聨席可識不為猶面墻¶
初韶茶宴例重華汲古敦今亦孔嘉六義具存欣有繹¶
一言以蔽曰無邪蚖膏鶴燄嫌頻俗琅盌球盤頗近奢¶
<pb:KR4f0005_WYG_256-21a>¶
商㩁莫非風雅頌左廂直擬鄭𤣥家(毎嵗於重華宫延/諸臣入列坐左廂)¶
(賜三清茶及果飣/合詩成傳箋以進)¶
　　新正學詩堂聨句(有序/)¶
　　三陽叶琯韶年恰紀悉新四始臚編文宴端資稽¶
　　古唘書帷而不忘典學錦牋共擘西清徴冊府而¶
　　可與言詩緗帙曽繙南宋原夫乾道旁羅畫史思¶
　　温獨譜葩經由官禮以溯雎麟開㡧丹青義炳備¶
　　貞邪而釐正變彚函黒白塗分迨時訖元明斷楮¶
<pb:KR4f0005_WYG_256-21b>¶
　　零縑莫惜而字傳髙孝一枝片羽留珎入尚方而¶
　　八九齊付典籖合撿櫝中燕石存真蹟則二三别¶
　　標繼鑑都探頷下驪珠甲乙差排攷數與月辰並¶
　　浃宫商遞應垂聲和鍾吕咸調或縁半以獲全如¶
　　集千狐者豈抛寸腋或昔離而今合譬騰雙劔焉¶
　　寜走孤丸矧若雅若頌之續披依然得所惟稱國¶
　　稱風之加覈必也正名念兹誌實兼圖遂展屏而¶
　　作記嘉彼藝能見道還掲牓以懸題宫是景陽雅¶
<pb:KR4f0005_WYG_256-22a>¶
　　協鏗鯨之韻笥分寳笈濃熏辟蠧之香乃者五日¶
　　春来¶
萬年節肇昨介十千於¶
萱殿兹賡八伯於椒盤無非¶
延禧迓祉之為不廢聨情論道之舉三爵弗藉七椀寜¶
　　誇週廵既準璿杓具列尤符緯宿統其全如七十¶
　　二候按厥次則八十五篇頌益思䂓予一人惟曰¶
　　其風尚矣倡諧迭和爾百職固云肄業及之佇陳¶
<pb:KR4f0005_WYG_256-22b>¶
　　無逸之謨蘄嗣有巻之詠¶
(御/製)子云何莫學夫詩學在尊聞行所知敦厚温柔風教¶
本¶
　　申韓齊魯泒流貽専門最説毛萇著作繪初由衛¶
　　協垂(名畫記晉衛協/有詩黍稷圖)篆𨽻校形碑勒漢(臣尹/繼善)聖賢¶
　　表像史稽隋(隋書經籍志梁毛/詩聖賢圖三巻)細摹蠉植開成製¶
　　(唐書藝文志毛詩草木蟲/魚圖開成中集賢院繪撰)詳篹衣冠脩已為(名賢/畫録)¶
　　(太和中文宗命/程脩已圖毛詩)名昉僅誇龍爪現(臣劉/統勲)跡沿未抵¶
<pb:KR4f0005_WYG_256-23a>¶
　　豹斑窺西奎星宿經同顯南渡煙雲象有滋溯自¶
　　建炎營草創(臣阿/爾泰)洎乎乾道蕆裘箕志評翰墨親¶
　　揮素(宋史藝文志髙宗評/書一巻亦名翰墨志)法紹家庭嗣寫絁(書史/㑹要)¶
　　(孝宗書有/家庭法度)前輩逺宗吴道子(臣官/保)¶
(御/製)良工特屬馬和之杏壇刪後三百輯浙國圖成十二披¶
閲代乆因致散佚¶
　　寓人廣乃益華離九歌配載清河舫(張丑清河書/畫舫自記所)¶
　　(藏馬和之詩經圖堪與/李公麟九歌圖相配)兩帙駢牽鐵網枝(汪珂玉/珊瑚網)¶
<pb:KR4f0005_WYG_256-23b>¶
　　(載有馬和之鶉/奔定中二圖)豳巻淵源(宋元畵録項希憲家馬/和之豳風圖一巻皆宋)¶
　　(髙宗書詩虚其/後命和之圖焉)出希憲(臣劉/綸)唐編展轉首分宜(韓/存)¶
　　(良家蔵唐風十二/篇云是鈐山堂物)殘縑紀鄭李君實(見李日華/恬致堂集)整¶
　　贉裒陳茅氏維(見維所著南/陽名畫表)松雪二南(二南圖有/趙孟頫䟦)¶
　　(亦見南陽/名畫表)看署尾(臣託/庸)蓼塘八則儘祛疑(宋荘肅/字蓼塘)¶
　　(所賞馬和之風雅/八篇並非真蹟)彞尊審定談奚刻(朱彞尊經義/考列所見和)¶
　　(之詩經圖/皆非真蹟)承澤揄揚識甚卑(孫承澤詩經圖䟦誇/宋髙宗留意詩書之)¶
　　(美/)漫爾紛紛過瞥眼(臣素/爾訥)疇歟燦燦列踈眉零星¶
<pb:KR4f0005_WYG_256-24a>¶
　　漸向¶
石渠羾絡驛随呈¶
壁府司甲乙昔科臚笈冊(臣于/敏中)¶
(御/製)庚寅始滙牓堂楣景陽置笥珎収獨徳夀搜書蹟弆¶
遺去贗存真重品訂¶
　　舊蔵新入幾参差填郛欲陋玞淆玉(中有明人/臨橅四巻)脱¶
　　簡猶嫌當失巵(邶風七篇/有圖無書)二頌標三(魯商二頌舊/訛合巻標三)¶
　　(頌/圖)越畦畔(臣王/際華)七篇漏一析鄰比(豳風圖舊祗六/篇而以破斧一)¶
<pb:KR4f0005_WYG_256-24b>¶
　　(篇别/為巻)縫裳句誤為裳句(葛屨圖作縫裳景/誤標為公子裳)畜我詞¶
　　凌穀我詞(鴻雁什内以我行其野/敘黄鳥前蓋装演之誤)錯鑄小弁(小弁/圖訛)¶
　　(標鴛鴦/在梁)其翼戢(臣蔡/新)濫竽考牧以肱麾(明人考牧/圖訛標無)¶
　　(羊/篇)言提耳矣休墻面是盡骨焉寜相皮要秉别裁¶
　　操棄取(臣程/景伊)矧邀¶
朗照察毫釐先登適叶禹疇叙(已入石渠寳笈/書者凡九巻)續獲兼¶
　　符羲卦推(續入者/凡八巻)買樸肯容肩厠伍(十七巻中刪/偽者五巻)¶
　　(臣觀/保)¶
<pb:KR4f0005_WYG_256-25a>¶
(御/製)撿瑜恰擬月周朞(真蹟凡/十二巻)曰風曰雅曰頌具或半或¶
全或襍施一一装池排順序¶
　　雙雙合璧附連毗複繁毋使尋常紊(臨本與真蹟/複出者有鹿)¶
　　(鳴鴻雁無羊小/弁諸篇皆從刪)錯綜咸依次第移(改装黄鳥我行/其野二篇以符)¶
　　(經文/次序)破斧缺斨歸葦籥(合破斧入豳風全/巻  臣曹秀先)閟宫坰¶
　　野隔那猗(分魯商二/頌巻改題)¶
題籖式判完子闕(各因御筆題籖/    完闕立例)¶
撰跋條䟽妍與媸(真蹟十二巻各有别之題/䟦刪巻亦分識鑒    由)華什芟朱¶
<pb:KR4f0005_WYG_256-25b>¶
　　遵詁注(笙詩不入什盖集傳以前舊本如/此    䟦中詳其説  臣金甡)粟牋¶
補邶藴瓌竒(六篇御書邶風/    以補其闕)褫更玉軸爰畫一(圖冊皆/改為巻)¶
　　儲並琅圅異數竒(彚函/蔵弆)尚寳核徴(孝宗補書一巻/取陸師道跋説)¶
　　供採摭(臣奉/寛)華亭拘隘摘瑕疵(駁正董其昌題破/斧為趙孟頫畫)¶
　　原書仍貫芸驅蠧繼鑑増鈐鈕握螭(凡已入書各/巻雖經考訂)¶
　　(苐印石渠繼鑑璽以/别之其書仍而不改)㫖概無邪言可蔽(臣錢/維城)¶
(御/製)巻開有益往能追忠臣恒慮不得志(右邶風北風/舉一例餘)君¶
子還思弗改儀(右鄭風/風雨)更詠雞鳴勵勤政(右齊風/雞鳴)¶
<pb:KR4f0005_WYG_256-26a>¶
　　偶拈鷺翿節逰嬉(右陳風/宛邱)羔羊田畯至則喜(右豳/風七)¶
　　(月/)呦鹿嘉賔鼓且吹(右鹿鳴之/什鹿鳴)誦徳臺萊申樂只¶
　　(右南有嘉魚之什南/山有臺  臣荘存興)留賢苗藿綣人伊(右鴻雁之/什白駒)¶
　　大夫夙夜惟寅否(右節南山之/什雨無正)多士顯承無斁斯¶
　　(右周頌清廟/之什清廟)天錫公純瞻奕奕(右魯頌閟宫/  臣謝墉)日躋¶
　　聖敬假遲遲(右商頌/長發)義賅衆體興比賦訓總大端¶
　　承志持美刺犁然懸鏡攝(臣王/杰)貞淫剨若界塗歧¶
　　山川緜邈城隍壮室宇森沈車馬騤草木蟲魚彰¶
<pb:KR4f0005_WYG_256-26b>¶
　　物曲(臣毛/輝祖)¶
(御/製)兵農禮樂造邦基傳神頗似顧加鬛契妙渾如匡解¶
頥八十五篇聚精粹¶
　　寸分尺幅騐成虧等勻麝劑元霜汁齊瀉鵞溪白¶
　　雪絲羽集吉光庸見少(臣李/中簡)劒騰斗氣那終睽較¶
　　量已勝三千逸(古詩三千孔子刪詩僅存什一今/於三百篇中已得十分之三)¶
　　計數将盈七百期呵護六丁投縹箧(臣邉/繼祖)深嚴四¶
　　庫秘¶
<pb:KR4f0005_WYG_256-27a>¶
彤墀¶
宫縁念典應從類¶
記為興觀足借䂓通達外逢名理貺(臣汪/永錫)和平内養性¶
　　天怡卑棲習鄙偏安宋景行懐慇右饗姬展也¶
敷文繄此盛(臣胡/髙望)¶
(御/製)洵哉論世豈予欺几陳孰匪鑒今道鐘動都資汲古¶
時底藉宋𢎞正容諷¶
　　詎徒趙鼎沃心咨(玉海宋髙宗書車攻篇/賜趙鼎筞其夙夜勉勵)孔居参¶
<pb:KR4f0005_WYG_256-27b>¶
　　侍繒殊渲(馬和之别/有孝經圖)麟䇿蝌文筆並摛(宋髙宗嘗/手書尚書)¶
　　(春/秋)禮器辨章翻聶稿(典制欽定禮器圖於義本朝/    綦詳非襲聶崇  三禮)¶
　　(圖之舊埴/臣曹文)耕蠶勸俗仿樓剞(璹内府有程&KR1658;傲樓/  耕作蠶織詩圖亦)¶
　　(經刻耕釐定合弆並/摹    織圖廡間)¶
殿楹巨㡧¶
廑温飽(西正大光明殿/  壁張豳風圖)獵碣¶
髙吟埓鼎彞(並/)　(御製有石鼓歌/  命搨本箧蔵)佳玩迥非娱視聴(臣/企)¶
　　(士/松)¶
<pb:KR4f0005_WYG_256-28a>¶
元音夙已沁肝脾調諧律吕賡¶
韶濩揖讓聲情軼鎬岐藻繢¶
春生誠倬彼　(命御製生春詩二十首瑞/  畫院繪屏  臣彭元)丹青部彚早¶
　　禕而(乾隆己未序特命寓毛詩全圖㫖/  御製小    申以詩設教之)鯉庭指日¶
　　蠲¶
臨蹕(東廵上将以二月初/        臨詣曲阜)¶
鼇禁循年例鬯熙請付鄭箋歐譜匹(臣沈/初)¶
(御/製)問侔藝諫瞽箴誰闗雎麟趾通為治清廟明堂企仰¶
<pb:KR4f0005_WYG_256-28b>¶
思聨席掞豪答韶祉返躬却每愧於兹¶
　　題王糓祥花鳥冊¶
　　　野梅翠雀¶
五五三三朶瀟瀟落落姿翩然来翠雀小住得横枝豈¶
羡雕籠好那知煖窖宜以幽閒適性畫者具深思¶
　　　水仙紅梅¶
梅紅水仙白斟酌有權衡豈較肥兮瘦何妨弟與兄丰¶
姿各逺俗格調總標清詮出宋玉賦非闗施著成¶
<pb:KR4f0005_WYG_256-29a>¶
　　　梨花白燕¶
燕子銀為羽梨花玉作粧風前態相似月下色難詳聲¶
氣應求合紀諶兄弟方畫家工度曲三疊拍霓裳¶
　　　杏花燕子¶
髙下凌風葉淺深暈露㽔施朱嫌太赤不語亦含辭何¶
䖏烏衣女翩来白日虧紅綃鋪帖妥下剪意還遅¶
　　　緋桃白頭翁¶
緑緑紅紅繢枝枝葉葉敲佳禽饒樂意名卉立芳梢駐¶
<pb:KR4f0005_WYG_256-29b>¶
得春前景堪成世外交如何張子布却訝與相嘲¶
　　　牡丹¶
春到鼠姑科春光欲漸過問誰堪作殿捨此更於何葉¶
襯緑瓐褥花擎紫玼窠莫憐惟一朶増許便嫌多¶
　　　紅薔薇¶
薔薇各色有紅者致稱佳金錠麗娟買錦袍陳濬諧何¶
妨號野客頗可伴幽齋傍出略多刺須防莫浪揩¶
　　　筍籃¶
<pb:KR4f0005_WYG_256-30a>¶
春泥劚春筍藉用葉青青一體非彼此三生認色形蘇¶
翁偈堪悟(用東坡玉/版生事)沈老畫稱靈(内府有沈周寫生/巻畫筍極為精妙)偶¶
憶韜光寺携籃我亦曽¶
　　　枇杷果¶
枇杷因葉名夏月果方成體備四時氣枝擎百顆瓊漫¶
耽甘可口須識味移情建業相誇耀居然呼蠟兄¶
　　　白蓮¶
白雲自有鄉綽約試霓裳雨過通身浄風来滿意凉聲¶
<pb:KR4f0005_WYG_256-30b>¶
為水仙操色是道人粧展看難成詠祗聞撲鼻香¶
　　　蘭¶
花雖四時有品格獨宜春幽實不論地芳寜復待人朶¶
曽聞作佩葉亦可為紳比似康成宅香應竹素勻¶
　　　萱¶
黄花開韡韡緑葉發萋萋夜玉層籠砌秋金滿布蹊含¶
芳風度别散影月華低我獨憐行役殷然詠伯兮¶
　　　秋海棠¶
<pb:KR4f0005_WYG_256-31a>¶
擕得春園號重開秋砌花北墻恨猶託後洞艷偏誇四¶
出迎風嬝千葩畏日斜侍兒酸態在祗合住裴家(見缾/史)¶
　　　桃¶
不獨花宜玩還饒果供(去/聲)餐家丞那可忘(去/聲)庶子未虚¶
看瓤剖緑氷滑液流翠露寒瑶池有仙種却隔海漫漫¶
　　　寳相花¶
寳相名誰贈薔薇别種分朱葩光借日緑葉影摇雲曰¶
色固無奪其香若可聞持将比丘對定復有疑黂¶
<pb:KR4f0005_WYG_256-31b>¶
　　　菊花¶
淡淡踈踈筆斜斜整整枝不衫不履意絶俗絶塵姿裛¶
露真堪掇傲霜豈炫竒徐黄稱妙手精緻覺多為¶
　　　石榴¶
顆擎火齊赩實孕水晶圓笑似開口杜便如果腹邊摘¶
時争出手剖䖏欲流涎三品大䝉貢(回部平定時駐守/大臣以彼中所産)¶
(石榴蘋果木瓜三種来/貢曽為詩以紀其事)曽因摛藻篇¶
　　　菘¶
<pb:KR4f0005_WYG_256-32a>¶
伏雨初佈種秋成摘滿筐窮簷供卒嵗老圃喜經霜此¶
味勝他味南方遜北方(菘白菜也北方者佳/南方蕓薹大不及)莫輕寒儉¶
物玉食也應嘗¶
　　　芙蓉¶
根陸宜照水芙蓉豈浪名飄蕭態絶俗艷裔色猶清白¶
鷺波依浴鯉魚風欲生美人青鏡句獨步祗飛卿¶
　　　&KR1431;花¶
抱月飄煙質凌冬傲雪花遜梅惟是白不茗亦稱&KR1431;瓣¶
<pb:KR4f0005_WYG_256-32b>¶
染輕紅疊鬚攢淡赭斜設饒香味噴逥顧定林家¶
　　　盆中枸杞¶
大邑甆盆妥植生却老枝緑瓊葉雲佈火齊子珠垂夀¶
可延千嵗名猶殊四時賦成史子玉亦復寓深思¶
　　　硯山¶
陶泓常作伴人北爾恒南架合琉璃筆貯宜水月龕情¶
田發藻思墨雨潤煙嵐比似江花吐斯應太華参¶
　　　柏枝綬帶鳥¶
<pb:KR4f0005_WYG_256-33a>¶
丞相祠堂種孫枝亦鬱森猶然依老榦翩爾集佳禽廿¶
幅寫生動(穀祥畫本廿三/幅舉成數也)一時寓抱襟如将擬夏綺綬¶
帶那縈心¶
　¶
　¶
　¶
　¶
　¶
<pb:KR4f0005_WYG_256-33b>¶
　¶
　¶
　¶
　¶
　¶
　¶
　¶
御製詩三集巻九十三¶
