# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:14.721237
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷一百
<pb:KR4f0005_WYG_263-1a>¶
欽定四庫全書¶
御製詩三集巻一百¶
　古今體一百十六首(辛夘八/)¶
　　七月十日啟程幸熱河駐蹕木蘭行圍即事疊去¶
　　　嵗啟蹕詩韻(有序/)¶
　　三驅獮候吉涓将啟虞旌兩日秋霖漲盛致稽蹕¶
　　路展行期之信宿快晴已過洗車遣衛士以經營¶
　　穏渡無煩渉馬牽舟誠速昨来正報梁成灑道何¶
<pb:KR4f0005_WYG_263-1b>¶
　　頻晨後又逢雨集豈柔金之生水信有恒占乃旬¶
　　嵗而一經竟無愆度辛巳之成規可按¶
大安之豫適宜遵小¶
駐御園計里畧同緩頓先臨行館詰朝仍勑停鑾惟農¶
　　事之關心積潦懼妨良稼幸田功之蓄目如雲暢¶
　　好髙原十五蠲租倍常年而更咨善䘏七言紀事¶
　　疊舊韻而兼誌惄懐¶
膩霖今嵗又逢過生水隂金屢漲河(辛未辛巳皆大雨/水今嵗又然或以)¶
<pb:KR4f0005_WYG_263-2a>¶
(辛為隂金值嵗主多水/占騐之說豈果有之乎)橋待畢成權駐¶
輦途㸔可治先(去/聲)循阿幸然髙隴仍秋熟惜矣低田受¶
潦多滿望懼将作虚望(今嵗春夏少雨自夏至後膏澤/優霑早稼晚禾並皆芃茂滿擬)¶
(可望豐收乃七月朔日以来大雨兩晝夜漲潦殊盛深/懼妨農今沿途所見髙田豐蔚可觀實為得之意外然)¶
(下隰業已受傷勑免經過租賦十分之五視常例有/加並令督臣勘察被水成灾者照例撫䘏用副廑念)自¶
慙之外更云何¶
　　駐蹕懐柔縣行宫作¶
辛巳扵石槽兩日曽停蹕今嵗似少差一日唘行轡而¶
<pb:KR4f0005_WYG_263-2b>¶
昨徘徊間甚覺弗暢志躁縁漸長(上/聲)年愁以多經事返¶
躬一體騐涵養殊欠粹昨晚晴夜隂侵晨大開霽廿里¶
非為遥稍進猶勝退歸化兹駐旌橋待前途備(石槽行/宫唘蹕)¶
(按程應駐宻雲辛巳因河漲未退前途橋尚需時曽於/此停蹕今亦因橋難即成仍駐此以待此間行宫為)¶
(行皇祖所建且每程適中之地俱有/  館備憩想見當年    聖意深逺)按頓有行宫¶
聖堯具深意¶
　　喜晴(七月十/二日)¶
每有喜晴詩足知憂澇倍今朝晴似定徂雲輕變綵西¶
<pb:KR4f0005_WYG_263-3a>¶
北捲碧天東南歸大海農功望庶仍行旅愁稍解白河¶
漲未涸誰謂可立待¶
　　白河水漲待橋未成因暫返御園恭問¶
皇太后安即事書懐(有序/)¶
　　伏庚甫退時行宿漲猶留處暑初交置頓成杠未¶
　　遍諮首途而請紆掖¶
輦稍須東上之園率前導而期偫方舟徐駐適中之館¶
　　乃問白河而徑度戒道将需半旬因瞻¶
<pb:KR4f0005_WYG_263-3b>¶
紫籞而依馳詢¶
安已經三昔爰逥御苑敬侍¶
慈顔雖兩辛之卜胥符演潤或縁乎嵗紀而一水之占¶
　　倍惕沮塗偏軫夫農功至如典重詰戎佇俟風髙¶
　　而表扈矧若恩推懐逺行看日近以迎鑾是用摛¶
　　言以當誌事¶
今嵗秋霖過辛巳厗奚異漲候橋搘五朝待那安清蹕¶
(宻雲城外白河水勢湍急深至二丈餘不能及時減落/搘柱既難以施工牽舟又艱扵速致努三在彼督辦橋)¶
<pb:KR4f0005_WYG_263-4a>¶
(座云非四五日弗克蕆事若因此停蹕乆待殊為無益/且違    定省已閱三日因於十三日仍逥御園恭請)¶
(成再聖母安俟奏報橋/    奉    安輿啟行)三日濶應謁¶
聖慈遮莫園中仍復返逍遥河上豈其宜箕疇黙騐咎¶
徴應惕與慚俱祗自知¶
　　處暑¶
雲斂秋曦耀風輕午爽招天容真䖏暑地氣已收潮(潮/潤)¶
(潮濕之文雖不見字典而人率以為常談范成大有/征衫潮潤冷罏薫之句則知宋時亦用之不自今矣)御¶
苑身聊憩河隄念正焦(髙晉等奏黄河伏汛甫退七月/初水復加長在在平隄清口亦)¶
<pb:KR4f0005_WYG_263-4b>¶
(有倒漾之勢擬開王營減壩以洩其/漲未識邇日消減若何廑念殊切)更思白檀畔漲退¶
可支橋¶
　　河南廵撫何煟奏報黄河伏汛已過工程平穏詩¶
　　　以誌慰¶
秋雨霃霪實異常河工䖏䖏慮周防驛馳五百初驚懼¶
(今秋畿輔雨水甚大昨髙晉奏黄河防險情形云河南/汛水亦長茲聞何煟有五百里驛章頗為疑懼唘閲驚)¶
(懐始/定)牘覽始終悉審詳(何煟奏立秋以来沁黄並漲水/勢甚為浩瀚因督率工員相機)¶
(防䕶加堰鑲修現在漲水全消工程平穏額手/欣慰諭以撫河諸臣及在事員弁下部議叙)拍岸盈¶
<pb:KR4f0005_WYG_263-5a>¶
堤将有事安瀾消漲幸無殃手加額為欣猶惕更望徐¶
淮報吉章¶
　　兩江總督大學士髙晉總河李宏等奏報黄河水¶
　　　勢漸消各工平穏詩以誌事¶
南河居下游其險倍豫省昨聞漲水増廑望常引領朝¶
来接報章手戰不敢省見云各工平怵然心始定(叶/)毛¶
城峯山閘宣洩勢猶猛無已權輕重王營減溟涬兩岸¶
謹修防子堰築隄頂坐蟄及渗漫隨宜補裏戧(叶/)賴值¶
<pb:KR4f0005_WYG_263-5b>¶
異漲消無事獲寧静洪湖亦漸長抵黄力期併(今年洪/澤湖水)¶
(小力弱又值黄水盛漲清口遂有倒漾之勢茲髙晉等/奏日来黄水雖尚髙於清七八寸而清水既旺日内自)¶
(可暢出清口及閱所繪之圖黄水直至淮安已歴數十/里恐所過沙停淤積日乆有妨運道因諭相度形勢量)¶
(施人力濬治毋專待/清水滌刷坐致延悮)其清河安東潦或成災眚(七月初/黄河漲)¶
(勢甚盛隄工在在危險雖開毛城舖峯山閘宣瀉尚不/足以殺其勢髙晉等議唘王營減壩以洩異漲導由鹽)¶
(河歸海前經奏報情形深切廑念今據奏自開減壩以/来黄水日見消落其隄頂漫水堤坡坐蟄渗水之處並)¶
(皆搶築子堰或䟎幫裏戧各工現俱穏固即下㳺出槽/漫灘之水亦未傷及田廬惟減壩洩下之水徑由清河)¶
(安東二縣地瀕河草屋低田間有被淹者已飭属確勘/撫䘏不使一夫失所覽奏嘉慰諭部将髙晉李宏及在)¶
<pb:KR4f0005_WYG_263-6a>¶
(工員弁並/予録叙)一體善撫䘏弗致民飢窘(叶/)覽慰南顧憂敬¶
哉敢自幸¶
　　恭奉¶
皇太后啟程之作¶
臨河轉蹕謁¶
徽萱五日徘徊駐御園漲退橋成馳奏牘秋髙途治啟¶
鑾軒(前以白河漲盛宻雲橋難猝成仍囬御園駐蹕敬/詢    聖母起居既命努三等扵河干董視架橋)¶
(並遣侍衛往来詢促昨始奏報剋日成梁遂扵十九日/恭奉    安輿唘行而經涂坦治如常則由預勅步兵)¶
<pb:KR4f0005_WYG_263-6b>¶
(代為執役因/行賞以旌之)已期舊例可違約(每嵗巡幸木蘭隨圍之/扎薩克王公台吉等例)¶
(扵古北口外次第迎鑾今已逾/期十日豈可復令其乆待乎)况覲新来待沛恩(土爾/扈特)¶
(汗渥巴錫等率全部来歸諭令扵木蘭覲謁/觀圍囬至山莊宴賚一切亦須早為部署也)尚有低田¶
存潦水民艱一路重詳論¶
　　紆道¶
紆道将三里河干易搆橋地髙避泥濘潦逺茂田苗聊¶
為(去/聲)農功慰那知野路遥崖邉痕及丈(宻雲舊橋岸經/水衝汕不可施)¶
(工搆架因迤北紆數里就河面平狹䖏營梁所經地髙/阜無泥秋稼極為茂碩覽之慰懐然視岸邉過水漲痕)¶
<pb:KR4f0005_WYG_263-7a>¶
(髙幾盈丈逥/念不禁煩懣)逥憶懣難消¶
　　過白河¶
漲水退河濵橋成路可循取材近城郭(月初白河漲盛/橋材被衝無存)¶
(兹扵近城另為/購覔鳩工集事)運舫自通津(舊有橋船隨波漂損因勅/扵通州另購船隻並遣侍)¶
(衛溯流督運船/甫至而橋即成)卓午¶
安輿度前驅明曉遵(今晨間已皇太后自石槽行宫唘/鑾午    度浮橋輿行安適明日)¶
(擬奉頓安慈輦駐羅家橋後日道益駐遥亭仍/合緩    行且可前途閱視橋    臻妥善)迎鑾紛¶
老幼原是意中民¶
<pb:KR4f0005_WYG_263-7b>¶
　　出古北口¶
柔金勝剛金生水自倍蓰秋初漲潮河勢過昨嵗已而¶
何新築城嚙根復致圮頼人知預防避潦早遷徙所以¶
災轉輕不幸中幸耳(今嵗潮河漲勢較去嵗更甚因軍/民等曽經水患七月初一等日見)¶
(大雨晝夜不止即徙髙䖏預防水至雖廬舎被衝而人/無傷損猶為不幸中之幸然人鮮寧居亦堪廑念因發)¶
(帑賞葺房屋並開倉平糶賞借月糧以資口食兹復降/㫖将旗營各兵糧嵗支本色兩季使米穀留餘贍給永)¶
(期饒/裕)經過漲已消沙痕存岸涘頹墻埋草木原占川路¶
峙再築仍再傾當讓地於水(昨嵗新修邉墻復經水傾/圮兹親臨閱視其地適當)¶
<pb:KR4f0005_WYG_263-8a>¶
(来水之衝盪擊勢所難免不宜與水相争因諭就缺䖏/結築礟臺以存規制現傾之垣竟毋庸補修使讓地於)¶
(水可杜/後患)宣命罷重為庶免紛更屢如云弛禦邉禦邉豈¶
繋此(自古長城之築原以設險禦邉已昧在徳之訓我/朝幅員逺訖口外仍属近畿即䝉古新舊諸藩皆)¶
(𨽻臣僕并不得僅云中外一家更無可議為輕/弛邉備又何藉此重門之禦屢事脩復滋費耶)¶
　　闗外¶
關外田贏闗内佳連朝馬上㸔来皆低雖經潦消原易¶
髙自如雲茂正排茅舎地頭還種韭𤓰籬墻角更堆柴¶
覩斯生計較彼可将曰紓懐轉繾懐¶
<pb:KR4f0005_WYG_263-8b>¶
　　北来¶
日向北来日減愁黍風禾露茂迎眸已知下隰未成澇¶
更喜髙原可卜秋圖近忘遐誰則免小佳差勝意堪留¶
愛斯每為遲行轡計里何須問野郵¶
　　灤陽别墅¶
灤江横渡至灤陽松盖隂森䕶广堂雖是當前尚餘熱¶
已知不乆欲成凉遥看雲影閒将淡静聴波聲猶覺狂¶
溪狭迅消無害稼獨遲行旅正何妨¶
<pb:KR4f0005_WYG_263-9a>¶
　　至避暑山莊即事有作¶
漲消橋就坦途培至止還遲十日来(初傳㫖扵七月八/日唘鑾因雨展期)¶
(兩日復以白河漲盛宻雲橋難猝就仍自懐柔囬駐御/園直至督促橋成扵十九日唘程較每常至山莊計遲)¶
(旬/日)嶺過廣仁境詄蕩門臨麗正象昭囬峯容水態如相¶
迓松牖雲荘暢好陪不事招徕歸逺域行看嘉宴此重¶
開(土爾扈特汗渥巴錫等率全部十萬衆投誠其汗及/台吉等逺来覲謁計九月中旬可至山荘當於萬樹)¶
(園開宴行賞如都爾/伯特筞凌等之例也)¶
　　永佑寺瞻禮¶
<pb:KR4f0005_WYG_263-9b>¶
一年一度仰¶
如雲是日秋風豁霽氛緑水青山恒恱¶
聖繩¶
前唘後示為君幼齡¶
恩育那能忘望嵗䖍求祗益勤将撫新来行慶賞庶幾¶
昭鑒有餘欣¶
　　碧峯寺¶
調御中間坐丈夫飛来花雨著曽無門前正與碧峯對¶
<pb:KR4f0005_WYG_263-10a>¶
試問於斯同也殊¶
　　味甘書屋¶
寺後蕭然精舎宜浮香漉雪試聊為設如每事耽甘者¶
語有之乎亦可思¶
　　秀起堂¶
先至其他姑舎諸山堂真比衆超如近峯逺嶺秀無盡¶
秘思妍辭起有餘将擬披襟頓延爽試教搴幌迥含虚¶
拈毫得句肩輿去孤負誰㸔架上書¶
<pb:KR4f0005_WYG_263-10b>¶
　　出麗正門恭迎¶
皇太后即事誌喜¶
橋穏途平¶
鳳輦移¶
康强逢吉謁¶
慈怡無疆慶外有餘慶不敢期間願永期簷際錘峯對¶
閬苑階前列水即瑶池神仙境藴中和氣豫養¶
髙年百倍宜¶
<pb:KR4f0005_WYG_263-11a>¶
　　題宜照齋¶
巉巗跋馬進園門便有書齋向迥原庭據千峯延日朗¶
窓標雙樹受風翻已㸔林色秋非夏愛聴禽聲静不喧¶
宜照寧惟供目眺萬㡬絜矩一心存¶
　　却炎榭¶
已經䖏暑近白露况在髙山䕃宻林擬欲却炎炎早却¶
祗饒恬淡恱秋心¶
　　就松室口號¶
<pb:KR4f0005_WYG_263-11b>¶
蒼顔貞徳信非虚樂道吾聞諸子輿管仲且猶不可召¶
允當築室就之居¶
　　食蔗居¶
委宛藏山佳居因名食蔗尋鹿探窈深偶此憩巖榭既¶
狭復豁開誰能窮變化天花落石壁謖濤在松架衣袂¶
颯生凉漿寒底須借¶
　　小許菴¶
涓涓水與星星火昬暮叩門有必資小許由来成大用¶
<pb:KR4f0005_WYG_263-12a>¶
使如菽粟正難之¶
　　倚翠亭¶
亭如倚翠峯峯亦與亭倚譬之色即空無彼安有此賔¶
主了難分同異将奚擬交蘆辨見中一倒復一起静思¶
悟其因所懼西風委¶
　　登四面雲山亭子¶
早晚峭寒卓午熱山中無定有其常敞亭底識最髙䖏¶
向日坐来猶覺凉¶
<pb:KR4f0005_WYG_263-12b>¶
畫屏攅簇衆嶙峋碧落秋澄迥暢神却憶去年遲駐蹕¶
歴觀題柱闕庚寅(每嵗至山荘必登此亭登必有詩題/柱昨嵗因朕六旬慶典中秋後始唘)¶
(鑾至熱河駐蹕四日即幸/木蘭未及登此遂闕題詠)¶
四面虚明俯萬巒真教逰目緑雲端摛毫句擬新鄰舊¶
欲去陳言戛戛難¶
　　湧玉亭¶
山亭坐片時一升自一降馴馬試小歩仄棧遵松巷秋¶
雨今年盛乆晴溪尚壯亭得未曽有湧玉氣如虹循名¶
<pb:KR4f0005_WYG_263-13a>¶
乃偶然清聲出幽淙¶
　　玉岑精舎¶
西北山居此最深等閒跋馬不常尋陟髙降下斯稱便¶
據榻拈毫率與吟未可依然為漫語所欣卓爾寄崇心¶
促成大笑鳴鞭去付爾千秋對玉岑¶
　　王䝉秋窓良話¶
户外萬山羅佳賔秋墅過陳蕃欣榻下庾闡倚窓哦(庾/闡)¶
(樂賢堂頌/清飈倚窓)良話知奚謂髙情有足多停橈獨坐者興㑹¶
<pb:KR4f0005_WYG_263-13b>¶
又於何¶
　　晚荷二首¶
落落蕭蕭開尚仍挐舟佳㑹得閒憑愛蓮説裏稱君子¶
不遇後凋未足稱¶
廻舟向浦為橈停詎藉花臺葉嶼寧今日掞毫有别趣¶
緑雲田地㸃踈星¶
　　題桄榔木盂¶
舊物山莊典守存¶
<pb:KR4f0005_WYG_263-14a>¶
當年敬仰¶
樸淳敦屏開有似孔雀尾鞭贅又如慈竹根古月猶擕¶
南海影清溪常汲塞垣源圓方了喻為君道何莫¶
神堯遺訓恩¶
　　即事¶
崇山峻嶺試逰娛髙下巖城繞作郛單騎縁林常遇鹿¶
扁舟漾沼不驚鳬閒聴颯筑蒼松泛坐愛茸茵細草鋪¶
與木石居似之矣沛然聞善信能乎¶
<pb:KR4f0005_WYG_263-14b>¶
　　熱¶
出口覺凉爽山荘候轉更單衣仍盛熱十日為(去/聲)連晴¶
渚際紛鷗浴林中遲鹿鳴(鹿凉始鳴熱則遲/弗相闘故無聲)秋炎未可¶
少火廹晚田成¶
　　玉琴軒¶
底知最佳䖏山抱水環深擇勝築雲館揣稱名玉琴幾¶
曽慮撥剌(琴不善謂/之撥剌)恒是俯跳(平/聲)沈比似淵明器無絃¶
却有音¶
<pb:KR4f0005_WYG_263-15a>¶
　　千尺雪¶
引釃由来一水源髙低景各占芳園因而有悟為文法¶
氣以行之緒是言¶
㵝㵝溶溶繞碧潯誰云滕六弗知音設如數典寒山畔¶
祗擬遥思不擬臨¶
　　永恬居¶
谷轉向西行歩隨境入清板橋經幾架雲閣見層甍素¶
榻偶然據好山依舊呈¶
<pb:KR4f0005_WYG_263-15b>¶
兩言垂訓誨萬緒冺将迎¶
　　素尚齋¶
拾級迴廊上畢窮前後齋更髙目斯豁尚素意尤諧樹¶
宻不遮户草生直到階¶
當年斯示儉聡聴敢違乖¶
　　創得齋¶
石溪往往響流泉泉盡峯迴門面前誰謂山齋得已乆¶
今朝又創豈非然¶
<pb:KR4f0005_WYG_263-16a>¶
髙下巖松翠䕃籠後凋不改鎮童童於斯漫擬得非創¶
亦有新青鬛與鬉¶
　　夕佳樓¶
築室隨山向山樓所向西故常含夕照因以額前題紫¶
翠色如幻偨池状莫齊無殊元亮趣歸去每来兮¶
　　過東嶺遂至水月菴¶
自東而升嶺謂西自西而升嶺謂東崇岡横拖豈有改¶
以人分别致不同適坐夕佳(樓/名)攬山氣爓爓葉影翻丹¶
<pb:KR4f0005_WYG_263-16b>¶
翠秋暄未免意向凉圖就峯隂皜曦避巖樓已自髙近¶
天畧陟數武嶺造巔由斯就下乃甚易峯隂歩歩隨人¶
遷熱則喜凉寒喜暖誰恒其情誰知滿水月菴中大士¶
云如来轉物物物轉¶
　　山心精舎¶
菴旁精舎號山心繚曲因之復窈深庭有香泥鹿留跡¶
樹多嘉䕃鳥耽吟一窓風月偶来往四壁詩書自古今¶
瞥眼不知幾閱嵗種松枝榦已森森¶
<pb:KR4f0005_WYG_263-17a>¶
　　陕甘總督吳達善奏報被災州縣秋禾茂盛情形¶
　　　詩以誌慰¶
甘省積歉後農務尤廑念方伯新改任入疆親歴勘(吳/達)¶
(善自湖廣調任陕甘奏報入境後所見田禾情形云甘/省雖積歉之後幸夏雨透足所在秋稼芃勃梗髙穗大)¶
(即安定㑹寧間有荒蕪之地而已種者亦皆茂碩今胡/麻已穫&KR1048;子将成穀荍等並次第秀實其殷户藏積餘)¶
(糧亦陸續赴集糶售市價因而漸減肆中餅&KR2730;麫重而/值亦不昂災民俱聞賑来歸人無菜色覽奏為之稍慰)¶
安定及㑹寧災重民危痁不無未種地已種實堪騐今¶
夏幸好雨潤土沃弗欠胡麻&KR1048;穀荍穗飽非稴䆎秋收¶
<pb:KR4f0005_WYG_263-17b>¶
信可卜溝壑庶可贍以此盖藏家出糶價畧減(叶/)額手¶
為民慶悔禍¶
天心厭亦誠難再支哀此惸獨陷申命仍優賑莫遺寜¶
有濫(甘省被災州縣已撥陕甘二省倉粮四十萬石又/撥西安庫銀二百萬兩備賑茲吳逹善奏現在查)¶
(勘賑務而摺中則以不敢輕視出納剔弊除奸為言因/批答以此言尋常災歉則可苦甘省連年被災又當别)¶
(論所謂寧濫/毋遺可耳)¶
　　峯隂¶
人有時而息日無刻以住試㸔碧峯隂荏苒向前佈¶
<pb:KR4f0005_WYG_263-18a>¶
　　題燕文貴秋山蕭寺圖¶
萬嶂秋山螺黛紋泉聲松韻謖堪聞花宫擇勝依峯側¶
茅店棲卑近水濆閉户僧人自髙逸趂途旅客且殷勤¶
畵家説偈示塵世鮑氏偏徴蕭子雲(山水家㸃綴招提/標名概為蕭寺不)¶
(必果有所指也巻後鮑恂詩䟦引梁武帝造佛/寺命蕭子雲飛白書蕭寺事以實之則鑿矣)¶
　　新月¶
秋月雖過孟却是愁中度(七月初秋霖過多各河漲盛/永定北運隄岸俱有漫口低)¶
(田不免被潦且潮白諸河難以剋/期成橋稽程十日對之頗為煩懣)仲巳較孟佳况值忘¶
<pb:KR4f0005_WYG_263-18b>¶
愁䖏漫擬一鈎窄寧非全體露懸宇流寒光暎林盪幽¶
趣玉兎豈有翼試㸔飛不住¶
　　半月湖¶
半月湖圗月未圎一彎印却影澄鮮碧霄輪廓三千里¶
容此湖将逮萬千¶
　　即景¶
一峯隂靄一峯晴晴即炎隨隂爽迎映水岸旁人倒立¶
卧山坡上樹横生霜遲林葉連空翠露下湖波徹底清¶
<pb:KR4f0005_WYG_263-19a>¶
攬鏡乍㸔増白髮不忘¶
聖祖弄孫情¶
　　文徴明滄江漁樂即用其韻¶
漁村近水宅如浮兩箇漁翁閒並舟置却笭箵魚不捕¶
且擎大白醉清秋¶
　　桂¶
塞苑何来江國枝中秋節近不違期猗風香逐金風逓¶
浥露穗擎玉露垂又已隔年㸔浄品(去嵗京中度/中秋看桂)誰能¶
<pb:KR4f0005_WYG_263-19b>¶
特地罷摛詞設如擬作月中樹無翼飛来有所思¶
　　趙昌丹桂仙禽¶
姓名割去底須詳(畫中無名氏而舊題為趙昌雖無/可考然筆墨精到非名手不能也)入¶
妙傳神合趙昌作對仙禽羽毛潔棲枝亦欲染天香¶
　　直𨽻總督楊廷璋奏報被災州縣情形降㫖灾重¶
　　　州縣於八月即行急賑詩以誌事¶
今年霖雨盛去年意謂灾田過昨嵗申命方伯據實陳¶
兹勘大略馳奏至昨嵗被水在夏五黍禾方茁即淹暨¶
<pb:KR4f0005_WYG_263-20a>¶
今年七月始行潦早種率已收次第視重反輕非諱飾¶
誠如所言為差慰然成灾究有重者十八州縣深廑意¶
(今年七月初雨水過大河漲漫流低田多有致澇者恐/成灾較去年為甚因命楊廷璋確勘核實以聞並發帑)¶
(五十萬兩截漕五十萬石偹賑今據查奏昨嵗被水在/閏五月距秋成尚逺早稼亦多淹浸今年之水已在七)¶
(月不特髙粱有收即早禾亦将次成熟不致有乏食之/虞其言近理似非諱飾第念灾重村荘民食究不免拮)¶
(据因降㫖将宛平良鄉涿州東安永清固安覇州文安/大城通州寳坻香河武清新城雄縣天津静海寧晉等)¶
(十八州縣成灾八分以上者無論極次貧户/俱於八月内先行急賑一月口粮俾資接濟)急賑八月¶
命即行未可待冬沿向例無遺寧濫俾均霑盖已頻言¶
<pb:KR4f0005_WYG_263-20b>¶
亦増愧¶
　　微雨(八月初/九日)¶
快晴将廿日微雨灑中秋入夕山容隱随風窓響留禽¶
眠寒覺穏鹿呌逺聴悠别有惬懐䖏韭菘緑潤疇¶
　　恭奉¶
皇太后逰獅子園即景成什¶
昨宵微雨曉来晴早協涓辰侍¶
輦行路淨塵埃足底迅園生歡喜面前迎溪聲過漲為¶
<pb:KR4f0005_WYG_263-21a>¶
音細花色當秋作意榮獻¶
壽南山近可指¶
萬年不盡共予情¶
　　賦得片雲舒巻¶
片雲飛作影西東四字¶
題楣寓意崇¶
當日蕭閒樂無盡¶
後時糺縵藴其中即㸔出岫舒還巻依舊寫楹散復籠¶
<pb:KR4f0005_WYG_263-21b>¶
一嵗獅峯逰一度去来不繋或堪同¶
　　松栢室¶
庭前植雙樹一栢一蒼松形作龍鱗老影蟠虬盖重春¶
秋閱年度朝暮伴雲封擬欲諮詩禮徘徊竟莫從¶
　　含青齋¶
石城盤陟進園門向北巖齋可憩言樹色千峯猶張王¶
(二皆/去聲)秋曦一牖耐温存虚中足納青瑶入風䖏還疑碧¶
練翻庋閣芸編堪汲古慙無多暇静探源¶
<pb:KR4f0005_WYG_263-22a>¶
　　松霞室¶
春風秋月經千嵗暮靄朝嵐鎮古形誰曰山中無定色¶
盈窓看取是恒青¶
　　挹秀書屋¶
芸編插架静愔愔取便翻看足沃心六藝清芬真萃秀¶
挹之不藉更他尋¶
　　碧静堂¶
一谷經千曲非遥轉致深碧兮如濯目静矣恰宜心林¶
<pb:KR4f0005_WYG_263-22b>¶
未玫瑰色泉猶琴瑟音秋長今嵗獨呦鹿且遲尋¶
　　賦得秋水灌河(得方字八韻/鄉試題)¶
百川灌河至河伯喜陽陽極望無涯涘通流合渺茫馬¶
牛渾不辨鷗鷺若為翔盡美謂超類安知有大方東行¶
因到海北面乃驚洋既歎旋思殆難窮固莫量庶堪語¶
理道惟在反真常滿損謙受益虞書已道詳¶
　　錢陳羣奏進謝恩詩至即以其韻答之¶
宣毫端硯常随側即景摛詞每寓欽何必多思甫老句¶
<pb:KR4f0005_WYG_263-23a>¶
所無逸緬旦公心往来筆札如覿面賡和篇章每託忱¶
善頌雖卿頗自許不忘規更佇佳音¶
　　中秋夕即景¶
塞天寥廓浄纎雯尺五廣寒桂馥聞勝地雲山真地表¶
(雲山勝地為三十六景/之一每嵗度中秋扵此)中秋風月正秋分(是日恰/值秋分)光流¶
銀漢澄無滓輪掛錘峯迥出羣雅愛鹿鳴和(去/聲)絃管隔¶
年清賞越堪欣(去嵗以六旬大/典扵京中度節)¶
　　紅葉¶
<pb:KR4f0005_WYG_263-23b>¶
秋令今年頗覺炎緑雲猶䕶逺峯尖金官昨夜研朱筆¶
玫紫猩紅幾㸃添¶
新紅剛染衆青中便覺林光致不同日日看来忽有此¶
為能爾者是誰工¶
　　静含太古山房¶
自我来山荘西峪茲兩至一以少閒暇一以多政事對¶
山頗自笑何必煩㸃綴増景則不無仍付鹿守訖(叶/)巖¶
房本弗多勝惟據幽邃太古豈其遥峯林詎改置就飾¶
<pb:KR4f0005_WYG_263-24a>¶
斯非難反静未云易¶
　　不遮山樓¶
拾級俯臨萬景披紅増緑褪仲秋時開門宋祖不遮意¶
在彼吾心匪在斯¶
　　澄觀齋¶
氣寒因地迥雲斂覺天寬寥泬廓眼界虚明契性湍瑶¶
林猶纈緑錦壁漸含丹觀至澄觀䖏無澄那有觀¶
　　翠雲巖¶
<pb:KR4f0005_WYG_263-24b>¶
雖覺菁蔥翠尚鮮層雲意漸向紅偏昨年已是孤題句¶
未可今秋更置然(去嵗以過中秋始来山荘/駐蹕日少此䖏未經題句)¶
林岑風拂互低昻日日輕雲作䕶霜此意分明具神解¶
畵工應惜緑琳瑯¶
　　題有真意軒¶
西峪幽深弗數至至斯佳趣得殊前愛循棧徑忘行倦¶
忽造山軒可憩便閭舎鱗依城郭外黍禾墉積圃場邉¶
問予真意扵何在不離(去/聲)民情是我田¶
<pb:KR4f0005_WYG_263-25a>¶
　　空翠書樓¶
空林圍四面翠影落中庭耐可恱心性誰能擬色形既¶
虚無侈望惟寂有餘聴書巻原陳几所慙善取型¶
　　對畵亭¶
虚亭置牖糊雲母風月四時無盡藏嵐靄峯巒常變幻¶
可能如是笑倪黄¶
　　栴檀林¶
跬歩峯形有萬千浄香披䖏忘塵縁何須兠率天中覔¶
<pb:KR4f0005_WYG_263-25b>¶
澗葉巖枝豈不然¶
　　澄霽樓即目書懐¶
邇日秋山每作雲䕶霜緑樹惜殷勤(霜遲斯葉緑/雲佈則無霜)偶登¶
樓級澄逢霽恰對檐題望特欣映旭枝頭翠猶滴翻風¶
葉背紫微分林巒趣易知詳悉物理民情較此紛¶
　　熱河唘蹕幸木蘭行圍之作¶
有方必告敬詢¶
安綪茷旃旌指木蘭宿雨汎塵途不濘曉雲漏日氣非¶
<pb:KR4f0005_WYG_263-26a>¶
寒問程已熟行来近納稼逢饒志為寛適報逺人歸順¶
至朝家蒐典俾同觀¶
　　山村¶
山村野墅望相連徼幸登秋值有年納稼每看多積圃¶
餘糧未盡尚棲田河東移粟稍資益(今秋近畿被水州/縣低田不免歉收)¶
(而闗外豐稔倍常盖藏充裕因令楊廷璋諭其販運入/口售糶内地既接濟有資而邉民亦不虞穀賤自為兩)¶
(得/)澇地廑民劇可憐飢已難堪寒即至欣兹忘彼豈宜¶
然¶
<pb:KR4f0005_WYG_263-26b>¶
　　入崖口¶
河非亦九曲(是䖏河名伊遜䝉古語九數/也自發源䖏九曲而出崖口)地險設雙崖¶
秋景依然好小圍按例排(甫入木蘭境例試平/川小圍次日乃大獵)馬調麅¶
足怯鷹攫雉毛簁十里氊廬近拈吟正復佳¶
　　暖¶
山荘秋仲寒已峭季月木蘭氣轉温細毳清晨渾不冷¶
薄綿卓午尚嫌暄翻風緑葉雜紅葉晃日霜原作露原¶
最是草肥宜牧馬諸藩執役喜同存¶
<pb:KR4f0005_WYG_263-27a>¶
　　雨(九月初/五日)¶
邇日異常暖情知蒸雨霏度林捲霧帳拂巘鎻煙扉旃¶
屋湔塵潤棉衣變冷微所欣圍罷後(是日自晨作隂/圍罷後始雨)即¶
景紫毫揮¶
　　土爾扈特汗渥巴錫等至伊綿峪朝謁詩以紀事¶
通使曽經丙子年(土爾扈特汗敦嚕布喇什曽扵乾隆/丙子秋遣使入貢今其子渥巴錫率)¶
(全部歸順更為/不期而至者)兹徕統部不期然名編典屬非招致禮¶
肄鴻臚合恵宣類已全歸衆䝉古峪徴嘉兆信伊綿(是/地)¶
<pb:KR4f0005_WYG_263-27b>¶
(舊名布祜圖昻阿乙亥秋噶爾藏多爾濟来朝扵此丁/丑戊寅哈薩克布魯特歸化其使臣並扵此朝謁因名)¶
(斯峪曰伊綿今土爾扈特全部歸順又/適瞻覲扵此伊綿者漢語㑹歸之意也)無心蜀望猶初¶
志(丙子宴土爾扈特使臣詩有無心蜀望更勤遐之句/盖彼時土爾扈特猶逺阻俄羅斯雖有嚮化之心無)¶
(由徑達朕並未嘗稍存奢望即今渥巴錫等棄俄羅斯/舉屬内附亦非有藉招致而徕且準噶爾四衛拉特從)¶
(此無不𨽻我臣僕/尤始念所不及耳)¶
天與欽承益鞏䖍¶
　　重九日作¶
何䖏登髙好興安天與鄰心懐同廓落眼底俯嶙峋地¶
<pb:KR4f0005_WYG_263-28a>¶
淨山如水氣暄秋似春重陽宜宴賞况有逺徕人(是日/黄幕)¶
(賜食土爾扈/特亦命入塵)¶
　　題鄒一桂菊花¶
女夷賦萬花獨賦菊扵秋素節冷淡姿情性雅相投其¶
初惟一黄紅紫色漸稠質之柴桑翁弗知首肯不¶
　　題痕都斯坦菊花椀¶
徑一圍三尺有餘水磨工異考工書耳垂翻出雙苞綴¶
足砥紛承碎瓣舒包貢却非来玉隴(和闐所/属城名)通商恒是¶
<pb:KR4f0005_WYG_263-28b>¶
走渠胥(痕都斯坦猶在拔達克山西南彼/䖏商人時持玉器来鬻葉爾羗)菊花依舊重¶
陽節合贈淵明五栁居¶
　　出哨¶
哨裏今秋暖峭寒出哨逢化工具神運¶
天愛有殊鍾筑奏風鳴樾畵張雪積峯(是日/微雪)行宫原避¶
冷拈詠得從容¶
　　木蘭旋蹕至避暑山荘即事有作¶
木蘭肄武罷秋圍是日山荘旋蹕歸勑政旰宵仍别殿¶
<pb:KR4f0005_WYG_263-29a>¶
詢¶
安歡喜謁¶
慈闈舊藩莅止入邸舎(四十八旗王公等以執役/嵗乆此間或有置邸舎者)新附¶
随来換黻衣(土爾扈特台吉渥巴錫等扵木蘭八覲後/即令其随至山荘将行宴賚是日先加封)¶
(爵並視其秩予/以章服有差)行慶施恩舉次第園㸔萬樹有光輝¶
　　普陁宗乗廟落成拈香得句¶
逓肖何妨屢普陁(普陁有三一居額訥特珂克即印度/一居圖伯特即西藏一居南海而西)¶
(来因縁則始自印度而西藏而南海南海特大士行教/示現之所印度又逺不可稽惟西藏都綱法式具偹因)¶
<pb:KR4f0005_WYG_263-29b>¶
(扵山荘北麓/仿其制為之)金剛四句括無多層樓金瓦輝香象偏袒¶
黄衣演法螺䖍為祝¶
釐開八秩㑹逢歸極仰三摩(今嵗恭遇建此皇太后八/旬萬夀因    廟慶迓)¶
(等慈禧兹届蕆工慶落㑹土爾扈特汗渥巴錫/  適至以其素重黄教命往瞻禮俾益深感悦)撰良慶¶
落欣瞻禮曰罪曰知且付他¶
　　萬樹園賜宴土爾扈特汗渥巴錫等即景成什¶
汗仍其舊號新綏餘各優封五等施(渥巴錫乃其舊汗/孰嚕布喇什之子)¶
(本應襲汗者兹予封號曰卓里克圖汗其筞伯克多爾/濟封為親王舍楞班巴爾封為郡王餘則貝勒貝子各)¶
<pb:KR4f0005_WYG_263-30a>¶
(四公二封/爵有差)契苾詎徒四百帳招摇那藉九夷旗寧餬珍¶
膳飽以徳馬湩蟻醪醉不辭于古為稀今厚幸¶
天恩¶
祖烈奉惟寅¶
　　清舒山館¶
山荘嵗嵗臨山館秋孟怱怱忽季秋葉落隔窓疑雨落¶
水流過砌共時流向陽暖䖏每乆坐值暇餘中此漫逰¶
景曰清哉莫如静興扵舒矣更宜收¶
<pb:KR4f0005_WYG_263-30b>¶
　　萬樹園燈詞¶
西陲平定已多年宴賚頻施畢後先孰意新歸額濟勒¶
(渥巴錫等舊居俄羅斯之額濟勒今棄其㳺牧率屬歸/順因視都爾伯特筞凌等来歸之例扵山荘宴賚並設)¶
(燈筵火戯/俾得預觀)山荘重㸔設燈筵¶
程經萬里不辭遥嘉與優恩詠蓼蕭自是勞徕恵逺部¶
非關尋樂借元宵¶
通使昔曽阿玉竒今来明背俄羅斯納降彼已先孤約¶
以此折之信得辭(初舎楞竄入俄羅斯曽向其一再索/取俄羅斯竟未送還設俄羅斯以渥)¶
<pb:KR4f0005_WYG_263-31a>¶
(巴錫等叛彼来投向我求索即/以舎楞事折之彼亦無辭以對)¶
舎楞逃去復還歸悔過斯應湔昔非曶爽光明有如是¶
縛鷄籠内豈為威¶
夕峯漸隠夕陽暉萬樹須臾萬燭輝望後漫嫌無月色¶
上元景物豈其非¶
詎止随圍按嵗輪頻繁来集仰流鱗(札薩克王公等每/嵗更畨入覲随圍)¶
(今都爾伯特親王筞凌烏巴什等亦来朝謁/與宴彼即四衛拉特之一且舎楞所舊識也)新来那不¶
心生羡明有伊犂舊識人¶
<pb:KR4f0005_WYG_263-31b>¶
纒頭環耳各随宜何必衣冠盡改之獨幸文身南掌使¶
也随班末仰威儀(南掌國每十年一貢適其使臣職貢/来京兼祝    聖母萬夀因令扵山)¶
(荘覲謁俾/一體與宴)¶
寳塔輝煌百十層鐻鍝膜拜法王燈棄幽真是心源澈¶
設教休誇神道能¶
　　恭奉¶
皇太后自熱河還蹕之作¶
行慶柔徕畢蕆儀栢冬旋蹕指京師仙荘嵗至漫廽頋¶
<pb:KR4f0005_WYG_263-32a>¶
仁嶺雲齊景仰思(廣仁嶺康熙五十七年/    賜名来往所必經)一路承¶
歡申愛敬¶
髙年益健惬衷私如斯百度猶無厭層巘喬松與永期¶
　　雨過青石梁(十月初/四日)¶
徹夜連纎曉未晴輕輿已備御而行(自辛酉秋狩以来/雖甚雨雪皆乗馬)¶
(過青石梁而行今晨以值雨所司備輕輿遂御之昨木/蘭中曉往獵場亦有乗輿以行之日雖從衆請自愧不)¶
(如少/年耳)順時養體欽¶
天道漸石膠車騐物情宜雪雨零候縁暖(往年此際闗/外已作雪今)¶
<pb:KR4f0005_WYG_263-32b>¶
(嵗氣暖/故仍雨)降髙卑就谷循平披煙南望慰心䖏潤透冬田¶
麥始萌¶
　　恭奉¶
皇太后迴蹕至圓明園¶
秋暖今年喜異常¶
安輿旋輳小春陽塞荘攬景¶
心恒豫園籞就温¶
體益强籠陌隂仍栁葉緑噴階香簇菊花黄延¶
<pb:KR4f0005_WYG_263-33a>¶
釐慶典行将近嘉與羣工宿悃償¶
　　陜甘總督吳達善奏報甘省收成八分有餘並籌¶
　　　買補倉糧詩以誌慰¶
春聞甘省災切切為廑意思以救民命不遺餘力計(今/春)¶
(因甘省叠被偏灾收成歉薄舊欠日多特降㫖将節年/未完民借籽種口糧四百四萬餘石㮣行豁免其未完)¶
(銀一百三十二萬餘兩分作六年帶徴又撥陕西庫項/二百萬兩以備賑糶復以甘省正供本年適届輪免其)¶
(灾蠲之項已概其中而積歉灾黎實堪軫念因将被灾/各州縣應行議蠲者降㫖展至明年按分補蠲以蘇民)¶
(困/)¶
<pb:KR4f0005_WYG_263-33b>¶
上蒼本好生旋轉起顦顇夏雨秋遲霜有收八分暨乃¶
知¶
天德恢勝人力百倍(叶/)糧價入市平傷農慮大吏和糴¶
防殄糓更留不虞備慰哉允所請仍為(去/聲)前兹愧¶
　　賜錢陳羣¶
祝¶
嘏重来紫禁攀依然鶴髪晤童顔枕流潄石家鄉慣實¶
語真情前席間不覺六年如一日更期百嵗領三班(陳/羣)¶
<pb:KR4f0005_WYG_263-34a>¶
(扵辛巳人領慶典即居致仕九老之次兹復與嘉㑹為/林下諸    袖而精神矍鑠如前計其再来恭祝)¶
(九旬慈夀陳羣/亦将百嵗矣)鬼神弗問蒼生問吉甫清風補衮閑¶
　　齋宫夜雪(十一/月望)¶
申末¶
天衣佈亥初瑞葉舒繼飄旋繼大時疾復時徐問徹五¶
更夜知霑三寸餘明當詣¶
壇宿凴輦慶何如¶
　　詣齋宫作¶
<pb:KR4f0005_WYG_263-34b>¶
善霽曦光暖(俗以無風而/霽謂善晴)平明出鳳闉重樓皆積玉九¶
陌漸融銀¶
天澤先長至¶
慈釐被普垠齋宫排鵠立(陪祀王公百官/例扵齋宫候駕)此喜共羣臣¶
　　冬至¶
南郊禮成述事¶
燭田輦度玉田皴¶
壇陟三成典恪循幸值¶
<pb:KR4f0005_WYG_263-35a>¶
敷恩早往嵗益廑祈穡謹微身復来恰是先七日¶
嘏錫欣逢開¶
八旬¶
壽母萬年¶
純佑命敢稱燕喜倍䖍寅¶
　　九老㑹詩(有序/)¶
　　徴㑹昌之盛事祝¶
釐曽頌叶作朋繼辛巳之鴻儀増美仍序偕尚齒兹届¶
<pb:KR4f0005_WYG_263-35b>¶
慈闈八旬萬夀復得香山九老三班秩文武之崇階領¶
　　以宗藩矍鑠列林泉之耆碩遂其嘉㑹逍遥合廿¶
　　七人之嵗月多多積筞而¶
延洪若劵卜萬億年之¶
升恒永永依旬而紀瑞如環¶
累洽重熙欣符¶
景運載賡作繪具有成規用倡長言更期逓舉¶
九老三班前例曽十年一舉¶
<pb:KR4f0005_WYG_263-36a>¶
介釐増¶
八旬慶溯¶
七旬典辛夘祥開辛丑徴旰食宵衣猶此佐(右二王七/文臣共六)¶
(百八十/八嵗)唘疆拓宇底須能(右武臣九人共/六百八十五嵗)優逰林下同¶
来賀(右致仕九人共/七百二十九嵗)¶
萬夀稱觴合作朋¶
　　詠蟠桃玉石子¶
和闐玉河産玉乆水精土氣侵尋受出亦待時非凡偶¶
<pb:KR4f0005_WYG_263-36b>¶
萱闈兹值八旬夀地不愛寳呈瓊玖一顆形似綏山有¶
暈霞含赤如中酒三千嵗熟雙成取崑崙致獻西王母¶
億萬斯年祝¶
曼耉¶
　　冬至月廿五日¶
聖母皇太后八旬大慶慈寧宫行禮喜成長什¶
璿冊新鐫薦¶
懿稱莱衣晉舞率孫曽以天下養慶儀備¶
<pb:KR4f0005_WYG_263-37a>¶
居五福先繁祉膺¶
名壽都縁大徳得¶
康强欣共介齡増六旬帝子¶
八旬母史策誰曽見此曽¶
　　命九老等逰香山再用白居易詩韻¶
七賢初作洛中㑹増二纔成九白鬚(洛中尚齒㑹初本/胡吉劉鄭盧張與)¶
(居易而七後益以李元爽及禪師/如滿始足九老之數見居易自序)豈似三班同祝¶
嘏遂教一日共逰娱恩因尚齒優而渥興忘引年豪且¶
<pb:KR4f0005_WYG_263-37b>¶
麤那許林丞閉門拒何妨内使陟山扶拈髭佇待新詩¶
詠選手仍依舊例圖更有三人重寫像(顯親王及錢陳/羣鄒一桂三人)¶
(扵辛巳恭逢今復皇太后七旬慶典已/入九老㑹中    康强預列洵為異數)方兹榮幸世真¶
無¶
　　賜錢陳羣南旋歸里之作¶
剛喜談心頻席前胡為慶蕆又當旋幾畨笑語消一瞬¶
重晤風光期十年雪阻長途仍發軔氷凝順水未開船¶
精神健豈妨䟦渉却是南瞻每眷然¶
<pb:KR4f0005_WYG_263-38a>¶
　　除夕¶
一嵗一宵盡明春明日臨桃符辟邪換栢酒迓祥斟祗¶
覺孫曽長那知年紀深自惟弗易者方寸愛民心¶
　¶
　¶
　¶
　¶
　¶
<pb:KR4f0005_WYG_263-38b>¶
　¶
　¶
　¶
　¶
　¶
　¶
　¶
御製詩三集巻一百¶
