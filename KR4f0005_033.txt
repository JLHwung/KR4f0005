# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.319695
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷三十三
<pb:KR4f0005_WYG_033-1a>¶
欽定四庫全書¶
御製詩初集巻三十三¶
　古今體一百六首(丙寅五/)¶
　　楚省夀民湯雲山生於萬歴丙午至今盖一百四¶
　　　十一嵗矣廵撫開泰以旌表上請念此非尋常¶
　　　期頥之夀可比乃為是詩并書賜之¶
常見六星輝楚地曽無一字獻丹楓老翁真是仙而隐¶
舉世應推夀且䧺矍鑠他年將比竇(漢竇公年/一百八十)春秋此¶
<pb:KR4f0005_WYG_033-1b>¶
日已逾种生平無病不知藥(沈徳潜典試楚省曽見是/翁歸述翁言若此以下数)¶
(語/同)耄耋有時還似童合宅孫曽凡㡬閱一心念慮若為¶
空漢陽草樹連天碧彷彿猶存太古風¶
　　題董邦達摹宋馬逺瀟湘八景圖¶
　　　洞庭秋月¶
秋風裊裊㶑金漪木葉偏當微脫時此景問誰能領畧¶
銀蟾千里座中移¶
　　　瀟湘夜雨¶
<pb:KR4f0005_WYG_033-2a>¶
全迷江上數峰青漁舍蝸寮户半扄峡口莫教人問渡¶
惱他錦瑟皷湘靈¶
　　　山市晴嵐¶
林端巖際翠糢糊罎醸新篘已可酤西去巴陵上三峡¶
流風何處覔當壚¶
　　　漁村夕照¶
欲落未落夕陽色三舟兩舟古渡濵挐音底似水仙操¶
鼓枻傳來澤畔人¶
<pb:KR4f0005_WYG_033-2b>¶
　　　平沙落鴈¶
水淺蘆深且泊之衡陽不過意如斯稲粱矰繳何憂喜¶
澹沲江天命侣時¶
　　　逺浦歸帆¶
辭將白帝詣君山千里巴陵旦暮間猿呌聽猿勞不盡¶
風帆無恙只閒閒¶
　　　烟寺晩鐘¶
積翠浮丹暮景蕭聞聲始覺有僧寮禅和公案参來熟¶
<pb:KR4f0005_WYG_033-3a>¶
披處誰能悟七條¶
　　　江天暮雪¶
栁綿鶴毳正紛紛七澤三湘杳莫分何處参差飄釣艇¶
因風吹裂凍江雲¶
　　引見時急雨驟至臣工衣履霑濕出内府紗葛賜¶
　　　之因成㫁句¶
清晨衞士已傳餐召見南曺月選官急雨霑濡尚書履¶
新恩頒賚下卿紈¶
<pb:KR4f0005_WYG_033-3b>¶
纔覺驕陽烈漸多忽驅煩暑瀉天河傾來亂㸃不知數¶
我欲問摩醯首羅¶
溜聲紛奏瓦鴛鴦殿閣風來滿意凉詩客應傳新事例¶
宫紗賜不在端陽¶
邇來宜雨亦宜晴乾惕猶深懼捧盈吉士吉人同一喜¶
相闗休戚總民生¶
　　日影(時季夏/哉生魄)¶
四序有代謝七政無停止都來一消息終古理如此短¶
<pb:KR4f0005_WYG_033-4a>¶
至未彌月長景已旋晷數日隂雲作喜晴聊徙倚金烏¶
漸南征花影忽北徙聲變蜩成蟬色奪朱為紫年年縱¶
一例今昔終殊軌亶矣不俄延所學嗟何似¶
　　偶摹燕肅秋山晩靄圖因題¶
古樹参天列㡬株深籠蕭寺翠糢糊愛聴猿嘯來三峡¶
肻放漁舟出五湖羈馬玩鵞傲顛米清風明月友髯蘓¶
逢人若問終歸處指㸃青山半有無¶
　　裁錦詞¶
<pb:KR4f0005_WYG_033-4b>¶
裁錦裁錦可喻時一疋錦叚成萬絲成之何其難并刀¶
錯下頃刻乃毁之嗚呼為學不慎者可以深長思¶
裁錦裁錦可喻人恒情&KR0773;舊多喜新新衣固已佳豈如¶
舊衣稱意而合身嗚呼為交不恒者可以度吾言(叶/)¶
裁錦裁錦可喻政學而後入斯為正子皮信進賢僑也¶
善譬是以能為鄭嗚呼為量不宏者可以傾耳聴¶
裁錦裁錦可喻離錦花截處成雲泥縱使天孫巧報章¶
已㫁咄咄空含悲嗚呼為別不惜者可以懐前期¶
<pb:KR4f0005_WYG_033-5a>¶
　　夜合用元微之韻¶
乍可傲驕陽如何羞月光西池王母綬南國羙人妝望¶
去雲籠户引來蝶過&KR0633;紅芳届三度殘暑豈能長¶
　　漫題¶
浮雲萬事等閒㸔獨有祈年意未安瑞是豐登灾水旱¶
不須占騐問天官¶
　　唐寅髙泉古樹即用其韻¶
松根流水石間淙結宇安禪制毒龍分付崕蘿将澗荔¶
<pb:KR4f0005_WYG_033-5b>¶
因風盡掃俗人踪¶
　　自西海泛舟進宫見㟁傍禾黍油然喜而有作¶
雨餘林翠深暑滌波風爽一川通鳳城輕舟便來徃曉¶
嵐傍山收新漲沿溪長夾㟁禾&KR0927;烟滿目豐亨象湛湛¶
飽露華與與亞皋壌廻思杪春間此景非所想¶
雨多宜髙地雨少亦宜低何幸今嵗佳髙低澤徧齊不¶
寧霑近輔亦且達逺陲休徴詎予致嘉貺自天垂敢因¶
弛敬心敬怠惟自知¶
<pb:KR4f0005_WYG_033-6a>¶
　　舟過萬夀寺寺僧跽接道左口占戯題¶
方外誰将禮法論于今偏太識卑尊本來一歩不曽離¶
(去/聲)何用山僧逺出門¶
　　逰法海寺¶
巖扉覔路野花薫未至招提意已欣月相金容常自印¶
昔時今日杳難分(憶予雍正癸丑曽一至/法海屈指盖十餘年矣)目窮逺近吟¶
中景足躡尋常望裏雲記取夏山初過雨緑螺如滴倚¶
斜曛¶
<pb:KR4f0005_WYG_033-6b>¶
　　雨香館對雨¶
坐我雨香館山雲送雨香巖叢同臭味澗葉竸芬芳聴¶
瀑千琴奏披襟六月涼長空渺何極縱目正蒼茫¶
欲擬山如畫猶虞畫不如迎人先洗&KR0381;澤物不分樗風¶
勢雄偏爽雲容澹自舒須㬰晴旭朗新黛入烟疏¶
　　香山夜境¶
山深夜逾静洒然幽趣生天懸古鏡光河漢浴踈星益¶
増白水白那辨青山青竹牖自掩暎雲窗含杳𡨕不見¶
<pb:KR4f0005_WYG_033-7a>¶
纎塵起惟聞花氣馨孤鶴嘹其影老松拏恠形浮雲聚¶
復散爽籟凄以清却哂宿碧月此約竟未成(香山近詩/有一宿栖)¶
(崖月/之句)平明命駕返御園延公卿疇咨曉夜殷暫爾心神¶
寧¶
　　過青崖和尚塔¶
雲水軒軒應逺塵靄然光霽却堪親曽聞說偈標全月¶
不道題名是後身能詠琴聰纔望七隔生如展恰踰旬¶
憐師那得傷心淚靣靣青山自故人¶
<pb:KR4f0005_WYG_033-7b>¶
　　喜晴¶
膏壤雨澤足寥天雲縷收日暄風散之禾&KR0927;緑如油池¶
塘可容與九夏成三秋芬逓露藂花響増瀑水流問穡¶
歩野塍逐景㺯扁舟稍慰望嵗懐詩思益紛投¶
　　月夜泛舟¶
月宇蘭漪暑氣蔵輕舟偶泛晩風涼不知今夕是何夕¶
可愛天光接水光蟬有清音宜静境荷無豔味祗真香¶
鷗汀鷺渚縈廻處間出漁歌引興長¶
<pb:KR4f0005_WYG_033-8a>¶
　　梔子花¶
葉是緑雲䕶花如白玉攅風情常淡逺露影已䦨干祗¶
以色香浄因之擬議難三閭如識此定不更滋蘭¶
　　米友仁溪山烟雨小景¶
冥濛斜掠風絲急巖闗有路難拾級望去不知天地寛¶
坐來猶恐衣衫濕¶
　　燕引雛¶
梁上巢䨇燕䨇燕生䨇雛羽毛䙰褷不能舉老燕頋復¶
<pb:KR4f0005_WYG_033-8b>¶
心踟蹰口黄腹餒望其哺扇(平/聲)翅日向老燕呼雄去尋¶
雀卵雌來銜春駒但思飽汝兒豈知物類亦有天倫乎¶
　　螢¶
由來腐草生翻似亂燈擎遇暗偏成照經秋却不鳴夜¶
珠相藉助隂火漫晶瑩究未離蟲類将無因炫明¶
　　唐寅西郊話舊圗¶
茅簷相對兩幽人茗椀棋枰總絶塵終日忘言言亦得¶
却無時筞獻楓宸¶
<pb:KR4f0005_WYG_033-9a>¶
　　反元稹將進酒樂府¶
主母令妾進酒巵酒中有酖主不知進酒主人死不進¶
主母疑兩難萃一身無已佯踣受主箠旁人告其故主¶
人䨇淚垂主母下堂妾升床乃使黄裳而緑衣再拜主¶
人前致辭願主還令主母歸竊恐貪天僣地流以為口¶
實其奚宜是女知一未知二不然其心乃險巇父天母¶
地固常經母若叛父豈可随使其傾酖主不覺主母再¶
進將何如(叶/)移過主父媚主母沽名違道孰甚斯以是¶
<pb:KR4f0005_WYG_033-9b>¶
為羙風後世微之毋乃未三思¶
　　題張若靄北風驚浪圖¶
仇池排岳噴元玉波底潜鱗唼林木從來繪事貴移情¶
直教六月肌生粟¶
　　董邦逹北窗髙臥圖¶
北窗髙臥獨何心束帛蒲輪未許尋此畫可看不可學¶
吾師士行惜分隂¶
　　賦得我愛夏日長¶
<pb:KR4f0005_WYG_033-10a>¶
逭暑心如水迎薫體亦涼傍雲看岫翠帯露齅花香視¶
膳銅龍静披章玉漏長清風消濕礎膏雨潤新秧書史¶
研精奥居諸勉就將稍紓祈嵗念庻事得商量¶
　　君莫非¶
鳬脛短鶴脛長㫁長續短兩俱殃鳶飛天魚躍淵髙下¶
易置非所便狼在野犬守户苟殊其地各為苦伯仁瘦¶
王萬肥自適其適君莫非¶
　　夜景¶
<pb:KR4f0005_WYG_033-10b>¶
髙蟬纔歇亂螢流月影朦朧古樹頭獨倚石欄人不㑹¶
淒清風露淡如秋¶
　　蒔竹¶
蒔竹宜三庚圃師有妙訣亦稱消夏方偶一試其説朝¶
來宿雨收爽風蕩炎熱擇地取幽偏帶影移清絶欲踈¶
不欲密合散不合列已看琅玕浴復如絲管咽窗外足¶
橚椮谷口増曲折&KR1786;&KR1786;白鶴逰翩翩紫燕頡佳信得平¶
安逸韻標髙潔匪學隐士風聊慕君子節¶
<pb:KR4f0005_WYG_033-11a>¶
　　戯題蛙¶
羣然倡和獨何情閣閣溪邊太閙生不是穿池育爾輩¶
存身無術豈能鳴¶
　　瓷枕¶
瓷枕通靈氣全勝玳與珊眠雲渾不覺夢蝶更應安僧¶
榻雨花亂客衾霜月寒盧生如識此豈復嘆邯鄲¶
　　反張籍莭婦吟¶
　　籍不納李師古之聘似矣而還君眀珠䨇淚垂恨¶
<pb:KR4f0005_WYG_033-11b>¶
　　不相逢未嫁時又何以云乎汪薇輯詩倫方且謂¶
　　足令鄆帥失色吾以為鄆帥有識將薄其人矣¶
君知妾有夫不應贈妾䨇明珠明珠雖的皪焉肻繋在¶
紅羅襦古有潔婦秋胡妻黄金不顧節自持還君明珠¶
如未見我心匪石不可轉(叶/)¶
　　夢(時六月/十六日)¶
來何忽忽去憧憧空際雲行尚有蹤應為嘗新荔子到¶
又教夢裏一相逢¶
<pb:KR4f0005_WYG_033-12a>¶
　　晚香玉¶
西域傳來貴似金繁滋簇簇滿&KR0633;隂晩紉騷客幽蘭珮¶
閒掠佳人白玉簮名狀標題應入疏畫圗省識尚沉吟¶
尋常悟得香中諦是卉皆成薝蔔林¶
　　賦得雨後花¶
雨後風光別花容畧可論珠垂插鬢靨奩置洗頭盆濯¶
錦當年里浣紗夕照村不堪廻首處㡬㸃漬啼痕¶
　　鷺鷥¶
<pb:KR4f0005_WYG_033-12b>¶
宛爾江郷意飄然楊栁風雍陶吟獨絶吕紀畫難工心¶
憶寥天濶嗉嫌陳粟紅不縁貪口腹安得入樊籠¶
　　玻瓈窗¶
虚明兼洞達牡蠣未堪論浄似瑶䑓月開如宋殿門¶
　　喜晴¶
雲向遥天歛風當九夏涼問農霑既渥撫景慶宜暘山¶
似初經洗花如乍染香拍浮増渚漲鬰熱度梅黄鵲噪¶
真堪騐蟬鳴越覺狂有秋原可兾滯雨審無妨隴蜀心¶
<pb:KR4f0005_WYG_033-13a>¶
何極京坻念未央休徴豈予致額手感¶
髙蒼¶
　　種秋花¶
池塘快雨晴爽籟拂習習洒然片刻間花事聊收拾雲¶
英帯露瀼烟鋤翻地溼芬芳蝶竸随&KR0008;斒蜂逺集桃李¶
分應讓畫圗羞弗及紛敷不辨名一律幽香裛生意既¶
可觀清賞適以給先秋種秋花秋色侵尋入因思為學¶
方凡事豫則立¶
<pb:KR4f0005_WYG_033-13b>¶
　　董邦達畫杜甫詩意歌¶
詩中杜老集大成天然古淡足佳句風烟萬里瞿塘秋¶
奪造化工歸詠賦㝡愛歸雲返照竒(是圗盖冩返照入/江翻石壁歸雲擁)¶
(樹失山/村之意)每欲形容意難赴詞臣家法傳北苑爰教老筆¶
冩烟樹滃滃靉靉滿谷白槿籬茅舎依微露天外一稜¶
獨迥絶映帶紅霞正秋暮江聲澎湃疑聒耳樹色蒼凉¶
信消慮杜句佳矣圖之難䨇羙合并豈神助何必﨑嶇¶
歴劔闗即坐江樓觀灎澦¶
<pb:KR4f0005_WYG_033-14a>¶
　　賣餅妻¶
鴻鴈無二匹豈知有改更寧王雖豁達餅師若為情¶
　　擬古四首¶
　　　王右丞維(飯僧/)¶
覆釜大導師結言過我廬便掃柴門徑佇立以待諸指¶
㸃雲裏棧看師卓錫徐呼童炊胡麻薦以雨後&KR0188;念此¶
塵世身饑飽常與俱設能忘身世其樂復何如¶
　　　孟山人浩然(待友/)¶
<pb:KR4f0005_WYG_033-14b>¶
我有好古懐在山懐綺季古人不可見之子乃其類荷¶
裹脫粟飯童將漉酒器山水冣佳處期君君不至虚擲¶
此芳晨頽然成獨醉¶
　　　韋左司應物(寄舊/)¶
涼夜寂無眠幽齋此獨坐竹樹暗影流風月今宵頗静¶
對誰共言翻使雙眉鎻一別兩蕭條知君應似我¶
　　　栁員外宗元(溪上/)¶
謫居亦吾分豈為簮組累况此林泉佳足養烟霞志&KR0034;¶
<pb:KR4f0005_WYG_033-15a>¶
籠吟晚籟鷗鷺盟素意時曳溪邉杖幽花㺯明媚野人¶
相徃來所談無俗事傍浦問魚苗向天數鴈字三閭不¶
我遥欲訪行且置¶
　　曉月(時六月/十九日)¶
既雨喜新晴軒楹倚明發翔雲浄碧宇舉首見晨月規¶
影乍就匡蟾彩未肯歇飄蕭梧竹風引我逸興勃却惜¶
圓鏡光背人從出沒擬待吟秋輪九夏去已忽¶
　　青龍橋西¶
<pb:KR4f0005_WYG_033-15b>¶
徂雲净碧天巒影㺯烟翠問農兼逰山露坂筞輕騎雨¶
足恰宜暘景物暢新霽爽挹禾黍風銅雀鳴將至頗可¶
兾倉箱不啻香餅餌荷鋤者農夫警蹕何湏避眉放為¶
逢年我爾同兹意¶
　　香山閒詠¶
緑滴烟鬟一帶横雲荘容與趂新晴恰從山裏迎秋色¶
(次日/立秋)便向溪邉聽籟聲棲柏鶴閒彈梵唱漂花泉滿沸¶
瓶笙拈毫覔句渾難得却為忘言静趣生¶
<pb:KR4f0005_WYG_033-16a>¶
山泉雨後亂濤㫪天半遥青潑黛濃磴道縈紆搴薜荔¶
石門窈窕挹芙蓉雲間指嶺名斤竹林外開軒號友松¶
彷彿飄飄佺羨侣香䑓花下許相逢¶
　　立秋(時六月二/十二日)¶
通閏立秋早况在深山中(時駐蹕/香山)蟲鳴莎底急風來樹¶
上䧺益覺秋信佳曠覽極長空白帝有神權素宇無纎¶
䝉匪惟契静懐更用占祥農¶
　　奉¶
<pb:KR4f0005_WYG_033-16b>¶
皇太后駕逰香山即景成詩¶
山椒迎¶
鳳馭褘翟降仙荘晴巘芙蓉紫風坡蘿薜香新秋宜宴¶
衎是地足清涼要識¶
慈顔豫如雲欲釀黄¶
　　早桂¶
玉華古名寺育桂特標竒乳竇淙細泉蟠根於以滋偶¶
來雲外賞乍睹月中姿蘢葱密葉間開此三兩枝垂粟¶
<pb:KR4f0005_WYG_033-17a>¶
尚未丹含韻偏葳蕤山風過寺墻冷芬殊可披不辨六¶
月杪恰如仲秋時地靈奪天工神妙乃若斯指似江南¶
人為我别然疑¶
　　卧佛寺¶
莎隄帯露筞驂驔縹緲雲闗闢曉嵐暫息塵縁逰鹿苑¶
頓教真念禮瞿曇山椒迎爽知秋到齋牖通虗似月涵¶
朅詠昔年題壁句(憶辛酉夏問曽至此寺/一逰屈指盖五年矣)前三三與後¶
三三¶
<pb:KR4f0005_WYG_033-17b>¶
　　題青崖和尚禪室¶
依舊清風拂緑筠林齋獨坐素秋晨塵心漫自参生滅¶
昨日來青晤故人¶
　　香山新秋¶
底愛山中逐景行山中秋信早分明風來谷口初添峭¶
雲去天邉為讓晴¶
晶眀惨淡眄雲天寫出歐陽賦一篇今日意行多所得¶
從教吟興向秋偏¶
<pb:KR4f0005_WYG_033-18a>¶
松間鶴態依山古莎底蟲音飲露凄昨日風車迎白帝¶
即㸔銀漢倚天低¶
巖腰卜築緑隂稠月牖雲窗萬景收已極尋常升眺趣¶
更欣風物報新秋¶
　　玉乳泉¶
泉出石愈甘石帶泉益浄支頥笠亭下砉然滿清聴¶
琤琮嵌隟間却疑霏瓊屑六月如三秋果識立秋節¶
印心真皎潔照眼足清涼谷口送山風遥聞楓桕香¶
<pb:KR4f0005_WYG_033-18b>¶
滙為偃月池微風漣且淪不&KR0533;輕垂釣是中無凡鱗¶
既渫亦堪食疑與仇池通三歎弔昔賢吾懐太史公¶
煙霞供嘯咏林泉堪賞託顧渚不湏烹雲漿此泂酌¶
　　再題早桂¶
天竺分來四季芳離離枝上綴輕黄花開為報新秋信¶
葉宻剛承宿露瀼暮把朝吟難揣稱目謀鼻觀足清涼¶
恰如蟾窟霏金粟宜先(去/聲)人間一月香¶
　　自香山囘圓明園便道玉泉山小憩¶
<pb:KR4f0005_WYG_033-19a>¶
何須大小論山姿佳處幽偏各擅竒巖館朅來尋逸句¶
風清月白曉秋時¶
芸閣開窗小憩閒恰從雲裏看香山御園廻望拈吟處¶
又在白雲縹緲間¶
　　生秋詩用元微之生春詩韻(有序/)¶
　　芸牋拈韻雅愛元清繩榻連吟早推白和故章賡¶
　　有鳥尚懐壬子之春(壬子嵗和微之有鳥/二十章今在集中)而詩反¶
　　生秋朅此清閒之暇(微之本生春詩二十首今反/曰生秋而韻則一依彼作)¶
<pb:KR4f0005_WYG_033-19b>¶
　　光隂迅其轉轂正昔人興感之由景物紛以撩人¶
　　亦吾輩鍾情所自曰刺曰勸(見有鳥/詩序中)都歸水月鏡¶
　　花或去或來莫問賔鴻社燕廼者金颷應律素節¶
　　迎人溽暑退而池館清大火流而天地爽况乎與¶
　　與黍稷嵗報西成颯颯梧桐月臨東壁既副祈年¶
　　之望不無對節之懐聴蓮漏於宵分逰心六義納¶
　　蕙風於晝静流詠三唐依士曺舊體之篇成白蔵¶
　　新題之什雲光霽色不妨大同栁眼梅心亦云小¶
<pb:KR4f0005_WYG_033-20a>¶
　　異爾日披香清暑畧抒茂對之襟乃至旅思閨情¶
　　曲體怨咨之狀匪誇藻繢聊騐居諸云爾¶
何處生秋早秋生雲色中巧㸔常捧日輕已漸随風似¶
盖承金皥為車送祝融黄姑盼河畔恨掩白榆叢¶
何處生秋早秋生玉露中珠圓池芰曉笙亮樹蟬風鶴¶
夢宵初警花心暖尚融金盤聳百尺不及小山叢¶
何處生秋早秋生霽色中虗明開碧宇閶闔下西風瑣¶
闥清暉朗銀蟾素彩融讀書秋日樂何必鬪談叢¶
<pb:KR4f0005_WYG_033-20b>¶
何處生秋早秋生流火中時來因別暑西去不縁風勤¶
學思車𦙍談經憶馬融若虞烟氣引莫近柞猶叢¶
何處生秋早秋生紫禁中蓮筩添夜漏珠綴度涼風問¶
政清襟爽觀農樂意融玉階多雨露芬逓蕙蘭叢¶
何處生秋早秋生江路中有期桑土社無恙布帆風山¶
市晴嵐散漁蓑晩霽融水鄉多樂事莫漫過蠺叢¶
何處生秋早秋生野墅中桔槔閒過夏砧杵響随風路¶
逺書難寄宵深夢未融欲知無限思弱婦兩眉叢¶
<pb:KR4f0005_WYG_033-21a>¶
何處生秋早秋生斷岸中栁懐謝女雪花老鯉魚風暝¶
色蒼烟合湖光返照融冣憐瀟灑意紅蓼一叢叢¶
何處生秋早秋生梧色中數枝剛映月一葉已飄風石¶
鼎閒烹苦楸枰試蹙融歐陽將㸃筆聲在緑雲叢¶
何處生秋早秋生雜卉中亂英紛飲露幽韻各含風色¶
奪雲綃剪香招粉蝶融淵明沈醉處徒對未開叢¶
何處生秋早秋生鳥思中鶯聲尋舊樹燕羽避新風拳¶
鷺依蘆稳眠鷗䕶水融莫愁時寂寞轉眼入芳叢¶
<pb:KR4f0005_WYG_033-21b>¶
何處生秋早秋生池榭中忩虚銀漢月波静白蘋風成¶
賦思何瑾開尊憶孔融猶憐堦砌畔石竹已分叢¶
何處生秋早秋生稚戲中鬪蛩争鎮日引蝶鬧團風草¶
葉蔵鈎宻螢光撲扇融呼羣庭院裏玉筍自成叢¶
何處生秋早秋生人意中望來欣玉宇披處得金風梧¶
榻全延爽桃笙已送融逰心竹素圃不入綺羅叢¶
何處生秋早秋生半睡中張燈猶畏暖搴幔為延風榴¶
枕原堪倚氷盤漸不融翻嫌剛假寐絡緯警寒叢¶
<pb:KR4f0005_WYG_033-22a>¶
何處生秋早秋生曉鏡中寳奩初吐月髙髻不驚風靧¶
面酥旋滴彈脣汗欲融却聞呼小玉帶露折萱叢¶
何處生秋早秋生綺户中針穿乞巧夕葉落唱廻風篆¶
影成灰淺蟾光照簟融嫦娥猶自獨清冷桂花叢¶
何處生秋早秋生古寺中拈來参指月動處悟旛風底¶
用悲潘岳誰能識懶融孤雲與片石随意是禪叢¶
何處生秋早秋生客思中玉闗無北鴈羌笛怨西風不¶
觧愁腸殢難教酒病融數莖衰白髮明鏡㸃霜叢¶
<pb:KR4f0005_WYG_033-22b>¶
何處生秋早秋生濛雨中一畨寒乍峭幾縷細因風蛩¶
咽莎常濕蝸盤泥尚融陡懐有鳥詠已是少年叢¶
　　聞蛩¶
乍聴唧唧動幽思彈指金風玉露時振羽&KR0633;隂應有意¶
報人秋到更催詩¶
已覺無端秋意淒那堪梧砌響莎鷄倚吟清夜難成夢¶
露氣蟾光黯欲迷¶
天然寒吹以鳴秋恰勝砧聲處處稠人静珠簾鬪蛩戯¶
<pb:KR4f0005_WYG_033-23a>¶
成詩朅爾憶前頭¶
　　蘆花¶
曲岸閒移歩蘆花見㡬枝搖風猶未白垂露似含悲瀟¶
灑致如舊光隂迅若斯獨㫪相掩映吕紀畫成時¶
　¶
　¶
　¶
　¶
<pb:KR4f0005_WYG_033-23b>¶
　¶
　¶
　¶
　¶
　¶
　¶
　¶
御製詩初集巻三十三¶
