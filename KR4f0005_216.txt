# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:13.215124
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷五十三
<pb:KR4f0005_WYG_216-1a>¶
欽定四庫全書¶
御製詩三集卷五十三¶
　古今體八十首(丙戌一/)¶
　　丙戌元旦¶
一年初祉肇初正百物始和欣始萌曙色纔輝鳷鵲閣¶
春光已入鳳凰城玉階穆以朝元㑹金牓行将拔彚征¶
臨御久㢤心益慎勗惟克踐此言誠¶
　　元旦試筆¶
<pb:KR4f0005_WYG_216-1b>¶
紀元眀炳四週開¶
慈夀鴻禧正大来爰稼穡欣逢土盛(説文五行/土盛扵戍)運璿璣¶
又慶春廻吹筩底藉崑西竹移琯渾符河内灰吉語嵗¶
朝倡衆作華牋綵筆試新裁¶
棣通律應秭鳺嘷春色先輝雉尾髙穆穆一心慎宵旰¶
昌昌百物繪鈞陶昄章並合東西尉豐庾均蠲南北漕¶
勤政愛民該治理¶
萬年家法寸衷操¶
<pb:KR4f0005_WYG_216-2a>¶
　　乾清宫小宴親藩¶
家宴開元旦崇規¶
祖¶
考留依然迓春祉具爾沐¶
天庥屏展芳椒麗爵斟旨酒柔棃園陳法曲歛福錫箕¶
疇¶
　　詠和闐玉椀¶
和闐包貢嵗頻来希致如脂中椀材成器眀庭襄大典¶
<pb:KR4f0005_WYG_216-2b>¶
(本朝禮儀凡御殿慶賀有賜茶/之典命尚茶即以此椀供御)掞毫麗句泐竒瓌無纎¶
瑕亦瑜無揜有足受斯量有恢奕葉子孫永保用赤刀¶
𢎞璧等珍推¶
　　題李唐寒谷先春圖仍疊前韻¶
我聞巨靈雄矍踢能爪華又聞王子仙吹笙控鶴駕是¶
皆逰物外那復縈代謝藝林胡不然亦在好以暇寒谷¶
先春圖石渠中英伯而何卅餘年缺題束髙架徒令頻¶
仿為規模祗成亞唐(岱/)孫(祜/)真貌似糖成不復蔗老董¶
<pb:KR4f0005_WYG_216-3a>¶
(邦/達)頗得神天衣無縫罅彼且兩致詠扵本尋支婭消閒¶
觀李蹟元氣淋漓瀉數典寜可忘拈毫輙屢罷譬對上¶
農夫難與言耕稼更如携倕般而論搆累榭險韻竟疊¶
賡有識笑應嗄繼鍳鐫瑶章破例却休訝(石渠寳笈所/貯書畫舊經)¶
(題詠者已載書中續有題詠礙/難補録因刻石渠繼鍳印識之)作者創此格心盖通造¶
化設扵邱壑求猶謂減聲價仲舒曽有云陽常居大夏¶
試看隆雪中春信從天下¶
　　陕西涇陽縣貢生張璘七世同居詩以賜之¶
<pb:KR4f0005_WYG_216-3b>¶
二南風化久漸(平/聲)人彼寗斯張皆陕民(乹州民寗爾强/八世同居賦詩)¶
(旌㳤事在/己夘夏日)匕箸七傳曽不析爨炊百口共相親兒無常¶
父奚慙氾(晋書汜毓/七世同居)犬為同牢或似陳表宅寜關一家¶
勸所希比户洽和淳¶
　　漢玉穀壁¶
乳文土繡堆如立撫弗留手腴而澤肉好輪圜盈周尺¶
云漢夀實過百什列爵五等二有壁三後五前垂典則¶
執者何人莫能識奉恩宣徳斯其職曰斯非寳寸陰惜¶
<pb:KR4f0005_WYG_216-4a>¶
企哉神禹不可及¶
　　重華宫小宴廷臣及内廷翰林等玉盂聨句並成¶
　　　二律時新正二日¶
元㑹簮裾應翼旦重華翰墨亦頻年不妨並舉省儀莭¶
頗勝三廵徒管絃聨詠玉盂看列几賡吟綵筆共題箋¶
時和嵗羙誠堪慶祗覺惕然饒暢然¶
黄屋雪餘三白色青宫日上萬年枝是予舊學商量䖏¶
又此初春愷樂時北漠西瀛新雁序(年例来覲之葉爾/羌沙雅爾各回部)¶
<pb:KR4f0005_WYG_216-4b>¶
(伯克令與内廷行走之䝉/古王公等並入與曲宴)南榮東壁昔鸞陂掞毫深意¶
胥知否乃在箴辭非頌辭¶
　　玉盂聨句(有序/)¶
　　輝山夙韞寳儲席上之珍琢器初成銘比座端之¶
　　鑑繄此和闐常貢材逾拱壁而尤瓌詎惟嘉仲偶¶
　　傳范視吉金而永夀既規圜而利用仍樸素而渾¶
　　堅量以徑圍絫黍則豐兼周尺衡其輕重計銖則¶
　　參倍軒鈞采瑩如藍勝水蒼之温潤文縈非篆擬¶
<pb:KR4f0005_WYG_216-5a>¶
　　土碧之雷回合教滿貯流霞留犁寜尚㑹見時承¶
　　寳露曼倩徒夸延喜眀廷奚止甘分茗椀振英天¶
　　府還同鉅冠球懸撫古澤於金源儷瓊島甕浮魚¶
　　海證佛因於乹竺儼琳宫鉢羾帝青賡盤記㲄碾¶
　　雙輪體徴前度聨鼎許筆扛千斛例舉今畨維時¶
　　眀炳兆祥必世又仁周元運青陽唘序翌辰恰令¶
　　布始和際肇泰之訢誾二葉纔占鳳紀慶綏豐之¶
　　蕃殖百昌正迓¶
<pb:KR4f0005_WYG_216-5b>¶
鴻釐正朝甫九&KR0596;儀&KR0570;漠瀛班合曲宴逓重華坐列中¶
　　外情聨顧斯器重南榮光近獻琛之侣遂爾箋分¶
　　東序吟宣操翰之臣名貫如珠應宿躔而合度韻¶
　　諧入律協福地以登春摩挲足喻盂安在余方切¶
　　持盈之戒刻畫漫工玉戞咨爾毋忘作礪之箴¶
(御/製)玉山玉水胥産玉逾尺還扵山取焉(和闐産王小者/自山随水而下)¶
(固當採之於河至尋尺以上/則附麗於山非椎鑿不能致)嵗貢爰教成巨器¶
　　春朝特與列長筵摩挲蒼翠渾如拭斒駁雷回細¶
<pb:KR4f0005_WYG_216-6a>¶
　　作縁土簋依稀貽大璞(臣傳/恒)衢尊㶑灧貯榮泉魚¶
　　鱗細蹙葩攢擷鼇足環撐石鍊煎奉向軒墀矜舉¶
　　重(臣尹/繼善)付将典守謹持堅輸時早遡流沙外採得¶
　　今踰峚岫前赭汗馱齎重譯表(臣劉/統勲)緑章暈肖五¶
　　銖錢輪囷瓌質千秋貴玓瓅祥英萬里宣大巧何¶
　　須煩刻畫(臣楊/應琚)¶
(御/製)洪鈞那藉費陶甄勒銘敬憶周武語用訓兼思召奭¶
篇例擬眀庭陳白獸¶
<pb:KR4f0005_WYG_216-6b>¶
　　獻由異域邁朱鳶褭蹏麟趾齊鎔鋌絧布鮫綃並¶
　　羾纒氊罽郵偕回部果(臣阿/里衮)兠羅捧示佛池蓮精¶
　　神抱藴昭模範縝栗完真謝埴埏礦毓元苞存渾¶
　　渾(臣陳/宏謀)液留醲化見淵淵曙星爥户煇熒煜皎月¶
　　澄霄影靚娟拂以膏華輪爚爚(臣荘/有恭)置之帖妥底¶
　　平平有容雅佩撝謙徳大受儀圖敦艮賢甲觀式¶
　　型祛侈弇(臣舒/赫徳)¶
(御/製)庚横著羙畧鑱鐫楚珩趙壁曽何是伯索單從亦浪¶
<pb:KR4f0005_WYG_216-7a>¶
傳特達常看光射斗¶
　　琢磨尤覺氣沖天孕孚璇折珍纔闡規應圜靈體¶
　　㝡全有邸上尊承太乙(臣于/敏中)厥包遐徼轣先零衷¶
　　虚要别球當序形仰寜随鎛在懸肯屑觚㢤淪俗¶
　　肆(臣董/邦達)好援溉者伴嘉籩名標冊府非終隠蕋茁¶
　　昌城倘欲仙漢苑金莖徒以掌(臣彭/唘豐)周家石鼔僅¶
　　于畋夕暉浥潤裒清酌鼂采蟠晶帯綺煙舟載㑹¶
　　心平即福(臣觀/保)¶
<pb:KR4f0005_WYG_216-7b>¶
(御/製)磐居得地鞏彌䖍親賢詎識和兮樂返已惟思方與¶
圎色共椒屏扶麗旭¶
　　設殊鳳琯叶薫絃¶
鴻禧錫醴層茵接淑景暄階百榼駢璐甕飽斟咸樂凱¶
　　(臣張/泰開)方諸取鑑徹中邊一雙豈遜盤臚珏十二疇¶
　　多簨冠編琬琰襍陳符肉好(臣裘/曰修)鐻鍝率舞達蠕¶
　　蠉龍文計斛扛誰属虎寳韜巖妙莫詮儘道鑑觀¶
　　得元解(臣王/際華)從知夀考軼彭籛潄芳摛藻迎韶莭¶
<pb:KR4f0005_WYG_216-8a>¶
　　積素凝輝蔭甫田㿽盎静深資濯手(臣蒋/檙)¶
(御/製)敦匜龎厚許差肩瀼瀼湛露承常滿奕奕流霞暎更¶
鮮漫喻水晶識貢父¶
　　竟批山骨劚于闐詼諧布卦輕方朔窈窕探源現¶
　　委然書陋覆瓿揚執㦸(臣劉/星煒)様翻掲鉢李龍眠已¶
　　卑荆谷争推卞况説梧臺誤認燕不汲自盈藏不¶
　　竭(臣錢/維城)無瑕可摘鎮無愆旨分鼎食餘温澤肅比¶
　　鉶羮勵潔蠲秩秩排當懽讌洽(臣奉/寛)鏘鏘陪祀禮¶
<pb:KR4f0005_WYG_216-8b>¶
　　容専㪺憑甔㪷皆能效羃總缾罍孰較先理勝有¶
　　經覘近逺(臣竇/光□)¶
(御/製)處安以道審衡權象胥祗冀頒瑶篚魚雅仍同擘綵¶
箋定是羶薌過父癸¶
　　還侔繅藉薦¶
皇乹人言猶水誠師也義取持盈倍凛旃黝外獨抒芒¶
　　作作(臣鍾/蘭枝)閎中夙葆腹便便品評潛確藍為上睇¶
　　眄浮筠秀畢搴腴割崑岡團靉靅(臣陳/兆崙)碧涵蔥嶺¶
<pb:KR4f0005_WYG_216-9a>¶
　　鬱盤旋琳瑯待戛儲元韻饕餮都融裕左饘澡沐¶
　　舊稱身去垢(臣汪/廷璵)沾濡盡釋口流涎注兹恍挹深¶
　　深斝瑟彼宜揩薄薄鉛瑞鵲占穰忻鬯富(臣倪/承寛)¶
(御/製)鴻龍肇運荷洪延日新盤仰成湯徳假儉鐺嗤建武¶
偏可異微辭陳穎胄¶
　　勿勞鑿空詫張騫新疆者定供琛賮絶漠徕同靖¶
　　鎧鋋匠氏程材原自致(臣盧/文弨)花門職賦詎云遷豐¶
　　滋渗漉歌時億醇溢醍醐沃大千傾市聚觀良小¶
<pb:KR4f0005_WYG_216-9b>¶
　　小(臣謝/墉)論都索價乃戔戔胚胎痕冺三壺粟函盖¶
　　圍欺六寸瑄典數雞彛欽¶
制作(臣李/中簡)句抽蚓竅愧賡聨汙罇樸遫尋䟽仡丹甑氛¶
　　氲駐偓佺照面迥移炎海裔(臣汪/永錫)¶
(御/製)洗頭髙憶華峯巔清揚應叩聲依律古穆呈觀色不¶
妍篆識子孫永寳用熙春篤祜萬斯年¶
　　正月二日降旨普免各省漕糧詩以紀事(有序/)¶
　　撫萬邦而養欲厪扵深衷用八政以厚生圖其先¶
<pb:KR4f0005_WYG_216-10a>¶
　　務繄民依之是念率¶
家法以攸行溯自初元以来給復已積贏千億亦越丙¶
　　寅之嵗正供更蠲逮垓埏凡兹除半而賜全總期¶
　　家給而人足惟漕粟計關常糈故捐租例格成規¶
　　緬¶
祖訓之欽承曽¶
沛十行寛大荷¶
天心之篤佑式¶
<pb:KR4f0005_WYG_216-10b>¶
貽萬載昇平拓疆逾北漠西瀛新屯穫而無勞逺餽省¶
　　嵗慶麥登榖稔庶物殖而適協屢豐必世後仁幸¶
　　符¶
累洽重熈之運以通制用宜體耕三餘一之經仰¶
昊蒼之錫福孔多顧黎赤而推¶
恩益切¶
前謨用繼新命聿申銜尾連艘七省則輪停輸輓長腰¶
　　充廪三年而户遍恩膏與其陳因之紅積太倉何¶
<pb:KR4f0005_WYG_216-11a>¶
　　如嵗取之飽増四鬴盖孚恵及下益乃无方矧藏¶
　　富扵民君孰不足既敷猷而渙號因抒志以命篇¶
　　非博鳧藻扵兆人冀示燕詒扵奕世¶
制用曽聞卅載通免漕敬繼¶
祖鴻功軍糈官餼給弗匱¶
天施(去/聲)地生義可充比屋帖催無慮白太倉粟積免成¶
紅恵心勿問思義象¶
家法期貽奕葉同¶
<pb:KR4f0005_WYG_216-11b>¶
　　題沈周寫生各種¶
　　　玉蘭¶
簇簇玉光蔚菲菲蘭氣勻似中無刻畫淡䖏有精神磊¶
落偏饒韻芳華不藉春分眀稱木筆寫照倩他人¶
　　　蝴蝶花¶
天公賦物本無名誰其名者應非本於非本裏争是非¶
多見其為失之逺翩翾者蝶翩翾花即一即二胥名加¶
謂花非蝶寜非也曰蝶是花詎是耶娟娟者蘤舒舒草¶
<pb:KR4f0005_WYG_216-12a>¶
露態風姿聊自好漆園吏與宋大夫兩不知兮堪絶倒¶
　　　萱花¶
葉緑與花黄無情自在芳持将贈屈子㝎是不能忘¶
　　　白蓮¶
卉中君子號雖同淡白應知勝艷紅水鏡當前難辨色¶
祗饒香氣噴翁濛¶
　　　蒲萄¶
蜿蜒雲中龍綴珠如活汞自是九天漿謬曰大宛種囫¶
<pb:KR4f0005_WYG_216-12b>¶
圇内外融不可覔其空何須詡絶域徒致聴覩悚宜作¶
念珠觀五藴浄心孔此是日觀法(石渠寳笈貯有宋僧/温日觀畫蒲萄巻)¶
石田肖生動¶
　　　老少年¶
㸃綴山根與水涯雁来時莭發芳華非英灼灼寜非卉¶
是葉飄飄都是花十様錦鋪勝西地一竿竹倚出東家¶
傍人莫訝輕窺宋還笑悲秋愴自嗟¶
　　　雞冠¶
<pb:KR4f0005_WYG_216-13a>¶
萼不(平/聲)全異花品命却同譜層疊芳穂纈昻藏絳冠吐¶
喈喈雖未鳴六義懐風雨¶
　　　菊¶
不礙芳華瀟灑無雙莭概清髙千秋知己誰是歴數惟¶
屈與陶¶
　　　蟹¶
賦形造物信多竒介類属乹又象離敵虎從来誇郭索¶
夹蛇終得濟波斯無腸應識扵中直有骨惟看向表披¶
<pb:KR4f0005_WYG_216-13b>¶
逮詡金膏玉脂日可懐江浄月眀時畫圖以外能説偈¶
樽俎之間别繋思不戒十門分進饌徒稱置筯亦何為¶
(邵氏見聞後録載宋仁宗内宴十門分進饌有蟹二十/八枚問一枚價值一千置不食曰一下箸為錢二十八)¶
(千吾不忍也夫不戒於十門之進饌而不忍扵一枚之/千錢此正孟子所謂放飯流歠而問無齒决亦何可取)¶
(之/有)¶
　　　鰕¶
鰕逰海躍沙稱玉徳號季遐腸腦直属脚鉗八义紅殻¶
如琥珀青甲變蘆葭獻庭見説援耳為盃或出南巴試¶
<pb:KR4f0005_WYG_216-14a>¶
看唘南數筆寫何異慈眀一棒拏¶
　　　牡蠣¶
蠣房堅似石附積或如山閉口深藏汁自固計圖安以¶
其有可欲錐刀終致鑚佐飯解朶頥醒酒迴頳顔詩實¶
堯臣好寓意别有道¶
　　　蝤蛑¶
蟹種十二蝤蛑居首或曰撥棹水中善走既入畫譜亦¶
列食單嘉賓讌集一具専盤鶻為突眼蜩為俯腹䖱似¶
<pb:KR4f0005_WYG_216-14b>¶
其腦&KR2268;如其足萬類憑生不齊之齊加恩䖏士是曰滑¶
稽¶
　　　鴿¶
鶴之馴者常近人或其煮之羣譏誚鴿之馴者亦近人¶
孰不烹之供勸釂一例羽族清俗異况入淹寒佐鉶芼¶
何不飛去保爾生小弗忍焉為(去/聲)梁稻¶
　　　雞¶
五徳韓詩載三號史記稱銜珠占瑞兆逢玉叶休徴立¶
<pb:KR4f0005_WYG_216-15a>¶
若矜雄峙聞當念夙興花冠原自好芥羽詎相應士雅¶
中宵舞安東三雀登昻然圖畫裏似伴徑山僧¶
　　　鴨¶
浮波不殊野鶩登陸復伴家雞水暖春江知也城堕吴¶
地淒兮巨山已誇淹博甫里誠善滑稽獨立那須畏隼¶
九思漫擬集鵜¶
　　　貓¶
左傳稱六畜訖未其名厠君子有事迎却實見禮記禮¶
<pb:KR4f0005_WYG_216-15b>¶
記義何宗食䑕佐農功張湯雖老吏薫穴終難空難空¶
冀北羣飛兔與騏驎不如跛之技寸長尺短分短分蘇¶
氏罵捕雞則堪訝二徐記細故亦何關治化¶
　　　驢¶
吁嗟乎驢不見六經之中間岀漢晉之書題面學鳴頹¶
蕩已甚豈知名教之樂非虚旅食京華㶚橋風雪斯則¶
詩人所以愛諸異㢤石田淡墨閒掃而長耳四蹄之形¶
神畢肖無餘是忘筌也是契筦也豈類乎刻楮者之分¶
<pb:KR4f0005_WYG_216-16a>¶
䟽¶
　　新正養心殿¶
一心岀治源四序春為首春者生物心養之在仁厚和¶
誾發天倪醖醸育地紐奉若善長徳滋培寸田受¶
　　降旨加賑甘省去嵗被灾州縣並全免積欠詩以¶
　　　紀事¶
甘省界西北舟楫素弗通地瘠民多貧所幸敦淳風是¶
更心以憐忍視遭困窮軍需罷已久新疆屢報豐嗟此¶
<pb:KR4f0005_WYG_216-16b>¶
甘凉民稔年偏鮮逢缺雨廿州縣昨夏歎窘空例賑期¶
有限豈無遺轉蓬酌加視輕重接濟興春堫積欠逮百¶
萬概免追呼怱非希布寛大實切恤瘝恫繾彼茅檐間¶
慶春慙綺宫¶
　　題五代阮郜女仙圖¶
控鶴乗龍落碧空海山佳䖏勝逰同追随總是行雲侣¶
那計三壺與八鴻¶
霧袖風裾稱體娟休言玉杵結塵縁上清亦有遭淪謫¶
<pb:KR4f0005_WYG_216-17a>¶
寄語人間漫學仙¶
周家昉與王家朏津逮猶餘五代人不是宣和珍什襲¶
相随安得至崇真(巻後商挺題云阮郜五代人習周昉/王朏筆法此圖曽入宣和内府傳至)¶
(於今誠為珍寳觀扵崇真萬夀宫/疑徽欽北遷携来流落民間者)¶
　　新月¶
一綹濶扵絲三分細似眉西方乍生矣今嵗始逢之醖¶
醸上元莭徘佪碧漢涯孅阿不分别萬古祇如斯¶
　　新正重華宫侍¶
<pb:KR4f0005_WYG_216-17b>¶
皇太后宴¶
新正家宴迓新禧嵗嵗承¶
歡始此時旭日正輝三秀草光風不動萬年枝綵衣¶
喜顧孫曽長夀酒翹歌¶
福禄宜先莭華鐙陳入席忻随¶
鳳輦歩遲遲¶
　　再集張照春聨字為春朝吉語得詩十三首(有序/)¶
　　甲申春曽集張照所書宫殿春聨為春朝吉語装¶
<pb:KR4f0005_WYG_216-18a>¶
　　成巨卷亦既序而藏之矣兹復緝其舊書御園楣¶
　　牖聨句得三百字有竒仍依前體集為五七言詩¶
　　十三首聨属装池與前卷並弆扵是取義編珠者¶
　　且成合璧益足喜也夫金錢成帖昔人偶一為之¶
　　墨林已侈談珍羙詎若兹之一再綴緝取携扵舊¶
　　版零縑無宣索之勞亦無棄材之惜其為寳愛更¶
　　當何如㢤若夫清辭麗句層見迭出與前所集諸¶
　　詩無一句相襲而迎韶紀序語叶祥占則又後先¶
<pb:KR4f0005_WYG_216-18b>¶
　　暎發亦奚啻化工獻嵗景象常新餘翠陳青復成¶
　　錦綺天機杼軸不相師而適相合固有藴醸扵不¶
　　期然而然者乎至扵辭多頌語則以本係臣工所¶
　　書春聨且限扵字不能更易因並識之¶
軒鏡祥呈萬堯封慶叶三寰瀛溥治化風雨洽和甘¶
曙日和而煦凝煙霽以融保民昭大徳瑞氣合祥風¶
雉尾煙輝擁螭頭旭日開九重雲物煥瑞氣燦蓬莱¶
心以精而一虞廷聖教宣五辰涵萬象文徳誕敷天¶
<pb:KR4f0005_WYG_216-19a>¶
鵷鷺雲衢廣菁莪壁沼連鴻文扵以煥郅治職敷宣¶
日華凝象麗雲衢川嶽祥輝燦籙圖撃壤偕聴禾獻瑞¶
康嘉慶澤洽丹符¶
羲圖文籙三才貫孔思周情一畫参午夜紹勤昭懋學¶
丹書緑字繞瑶函¶
秀麥巢阿湛露凝共瞻緯象瑞光騰輝開鸞閣珍金檢¶
彩覩璇星慶玉繩¶
咸看彤闕麗龍光珠露生林篆玉香紫府琪花濃暎彩¶
<pb:KR4f0005_WYG_216-19b>¶
璿庭瑞日願延祥¶
煥文脩武亮天功經緯咸周道徳同乹運太和調廣御¶
章膺璇玉表時崇¶
黛耜朱紘光禹耤金甌玉燭鞏軒圖三登嘉穀飄香甸¶
四極元功播瑞符¶
日暎星輝瑞色臻彩騰雙闕卿雲新太和廣運昭安阜¶
懋治祥應殿陛春¶
聨珠合璧齊璣玉翽鳳逰麟快覩瞻八政調而風雨順¶
<pb:KR4f0005_WYG_216-20a>¶
喜来歌舞遍茅簷¶
　　題謝時臣醉翁亭小景¶
環滁深秀有佳山瀉岀雙峯水一灣酒冽泉香招客醉¶
訟稀刑簡共民閒時臣妙㫖形容表永叔風流想像間¶
設使終無同樂意宴酣放浪早冝刪¶
　　新正悦心殿¶
新正暢好多清暇咫尺瓊華試攬登恰喜輕雲生靉靆¶
兼看宿雪積崚嶒玉甍迥接三霄慶綺勝祥占百福膺¶
<pb:KR4f0005_WYG_216-20b>¶
萬户皇都春富貴持盈念益切吟憑¶
　　蟠青室¶
就石搆書室蟠青在室中三壺夫豈逺兩華得無同拜¶
欲下其芾畫寜藉彼䝉開忩設逰目原是碧瑶叢¶
　　閲古樓¶
苕華四壁按年排每到因之閲古釵設以春眀尋近蹟¶
㡬多殷鍳惕予懐¶
　　鏡清齋¶
<pb:KR4f0005_WYG_216-21a>¶
結為氷與融為水一例當前鏡影清却憶宣尼荅師也¶
無魚有戒驗人情¶
　　抱素書屋¶
面水雖非廣背山不在髙頗饒知仁趣亦足性情陶敦¶
樸祛繁務歸真得静遨听然忽自哂何事尚摛毫¶
　　罨畫軒¶
活趣逓看四季妙䖏不名一家似勝襄陽畫舫徒稱博¶
古生涯¶
<pb:KR4f0005_WYG_216-21b>¶
　　崇椒室¶
假山雖積簣亦自有髙卑因迥築書室憑忩堪目馳名¶
之曰崇椒亦胡不可為譬如泰岱巖其上空居之拘墟¶
無一是契神那弗宜¶
　　題宋宣和四禽圖¶
　　　山雀蝶梅¶
蝶梅那藉蝶来尋玉染微紅檀滿林崖穴不須嫌冷淡¶
集枝山雀結同心¶
<pb:KR4f0005_WYG_216-22a>¶
　　　蠟觜海棠¶
蠟觜雙雙棲海棠目随去蝶意如忙傳神阿堵原臻妙¶
馬政應同望逺航¶
　　　嘉雀玉梅¶
竒卉珍禽艮嶽羅祗圖嘉雀意如何難工常見易稀見¶
神解應知别具多¶
　　　竹葉鳥竹¶
竹枝上立竹葉鳥名象難分誰主賓多藝宣和深理趣¶
<pb:KR4f0005_WYG_216-22b>¶
如何五國致風塵¶
　　新正瀛臺即景¶
外藩恩宴例新正小仗黄麾度禁城便輾氷床液池鏡¶
先臨綺閣趯臺瀛陽階緑意蕪将吐温室芳姿梅正榮¶
排次外廷待告備偷閒聊作探春行¶
　　同豫軒¶
周王爻象鄒人語每至軒齋緬義深寛大十行均免漕¶
(去/聲)循名庶未負初心¶
<pb:KR4f0005_WYG_216-23a>¶
　　題鑑古堂¶
與居豈非今與稽豈非古書齋羅縹緗開卷益有補儒¶
生脩一身君人治六宇小大繋迥殊撫此遑寜䖏¶
　　淑清院¶
松㡬百年物泉猶太古音其間春淑在耐可暢清尋曲¶
折竹陂護玲瓏石逕深華鐙雖㸃綴何礙淡然心¶
　　千尺雪¶
噴薄休言減浪花細淙石罅亦些些塘陰積素寜非雪¶
<pb:KR4f0005_WYG_216-23b>¶
况與池氷本一家¶
　　涵春室¶
仁為四徳長方寸與培滋以此例涵春名室胡不宜春¶
物未駘蕩春意方熈怡㑹見鬯薫馨何妨且遲遲¶
　　新正紫光閣小宴外藩及朝正回部詩以紀事¶
分班回部畢朝正扎薩䝉恩數世更九&KR0596;那須典属授¶
七槃共樂掌儀呈椒觴蘭核歡胥洽綺翠毳豐賚並行¶
圖畫詩詞煥崇閣㡬畨廻憶惕予情¶
<pb:KR4f0005_WYG_216-24a>¶
　　戰圖補詠六首(有序/)¶
　　西師㝎功扵己夘越七年丙戌戰圖始成因詳詢¶
　　軍營征戰形勢以及結搆丹青有需時日也夫我¶
　　将士出百死一生為國宣力頼以有成而使其泯¶
　　滅無聞朕豈忍為㢤是以紫光閣既勒有功臣之¶
　　像而此則各就血戰之地繪其攻堅斫鋭斬将搴¶
　　旗實蹟以旌厥勞而表厥勇爾時披露布已有成¶
　　詠者即書之幀間其未經㸃筆者兹特補詠凡六¶
<pb:KR4f0005_WYG_216-24b>¶
　　事禮不云乎聴鼔鼙之聲則思将帥之臣撫是圖¶
　　也有不啻若彼之感先是宵旰勤勞雖日神馳扵¶
　　連營列陣之間此則目擊心存竟如指揮諸将士¶
　　扵折衝禦侮之際而痛㝎之懼予惟益欽¶
天眷扵無窮凛月盈扵有永遑敢自詡坐謀伐赫濯而¶
　　忘兢業㢤¶
　　　鄂壘扎拉圖之戰¶
　　丙子冬将軍兆恵聞準噶爾宰桑等煽亂自濟爾¶
<pb:KR4f0005_WYG_216-25a>¶
　　哈朗移兵甫至鄂壘扎拉圖突遇達什筞凌等賊¶
　　衆無算因乗其不備夜岀衝殺殱千餘人爾時噶¶
　　爾藏多爾濟扎那噶爾布等渠酋㑹兵邀歸路連¶
　　戰不退兆恵等且守且進適朕所遣圖倫楚等援¶
　　兵至并力夹擊賊始解圍遁去我軍全隊廻至巴¶
　　里坤¶
以誠馭詐致相輕(阿遂竄跡哈薩克勢将就縛乃以譎/訃緩師将軍達爾黨阿不審虚實按)¶
(兵待獻遂失事㑹而厄魯特宰桑之從/征者既心輕将師所為因復同謀變亂)哈薩纔廻譎變¶
<pb:KR4f0005_WYG_216-25b>¶
生戊巳駐營携少卒(時兆恵為副将軍駐兵濟爾哈朗/所携不過偏師鎮守伊犁等䖏而)¶
(已猝值叛賊坌集因/以少擊衆全軍而出)螳螂怒臂阻前程直何畏曲中宵¶
出一可當千衆賊驚竟得全師逢接騎整軍復入大功¶
成¶
　　　庫隴癸之戰¶
　　庫隴癸附近伊犁我師三入勦賊時叛黨昻克圖¶
　　塔爾巴等四宰桑據險藏匿兆恵所率将士纔八¶
　　十餘人夜進山口鏖戰時曉霧迷漫布圖庫特克¶
<pb:KR4f0005_WYG_216-26a>¶
　　爾得克二宰桑脱身跳去其餘悉被斬獲時戊寅¶
　　三月十六日也¶
威弧有事射天狼三穴窮追那許藏鋌險賊人雖䑕竄¶
𢷬虚士氣正鷹揚五更直襲屯營寨兩騎先収牧馬羊¶
(兆恵扵奪險攻賊時分遣侍衛扎延保投誠厄/魯特達什車楞二人収其牧羣以故賊不能脱)以少勝¶
多張撻伐将軍誠勇著旂常¶
　　　通古思魯克之戰¶
　　霍集占兄弟負恩各據城反将軍兆恵既㝎庫車¶
<pb:KR4f0005_WYG_216-26b>¶
　　烏什等城遂直抵葉爾羌薄城南賊衆馬歩二萬¶
　　餘兆恵所領兵不過三千率以渡黒水河者纔五¶
　　百騎迎敵血戰適喀什噶爾賊黨復至我軍遂結¶
　　營固守經冬涉春己夘正月援兵繼進克敵奏功¶
　　故繪通古思魯克之戰以紀攻伐葉爾羌回城初¶
　　交遇險之始事云¶
兩回酋昔困莎車得地忘恩應(去/聲)翦除赤翟蜂屯助白¶
翟僑如狼顧庇榮如渡河騎率五百耳背郭賊将二萬¶
<pb:KR4f0005_WYG_216-27a>¶
餘守壘竟同援兵返(時副将軍富徳奉命領兵在道因/命速進赴援而参賛大臣阿里衮)¶
(所解巴里坤馬亦刻期至軍營遂大敗賊人兆恵/等全軍以出然計我師掘壕守險已及百日矣)忠誠¶
廻憶益欷歔¶
　　　霍斯庫魯克之戰¶
　　逆酋因葉爾羌喀什噶爾既破失其巢窟悉衆逃¶
　　竄㕘賛大臣公眀瑞於閏六月十五日選兵邀截¶
　　偵知兩酋暫息塞爾古勒是地為去拔達克山安¶
　　集延兩䖏之要路時二酋欲赴拔達克山而賊之¶
<pb:KR4f0005_WYG_216-27b>¶
　　衆伯克等欲赴安集延商議未定我兵悉力窮追¶
　　至霍斯庫魯克賊避其輜重婦子以六千人登山¶
　　成列我軍先至者九百騎即奮勇仰攻轉戰三時¶
　　斬馘數百俘其男婦駝馬賊遂轉向㧞達克山一¶
　　路而逃眀瑞仍督兵追躡後㑹副将軍富徳等軍¶
　　有阿爾楚爾伊西洱庫爾淖爾等䖏之戰¶
回城既㝎進追兇雙耳山前竄跡逢(回語霍斯庫魯克/者華言雙耳也)¶
賊已六千横據嶺兵纔九百仰攻峯遮廻安集延逃路¶
<pb:KR4f0005_WYG_216-28a>¶
直躡拔達(平/聲)山去蹤将卒同心奮敵愾千秋國史勒勲¶
庸¶
　　　阿爾楚爾之戰¶
　　二酋扵霍斯庫魯克為眀瑞所創懼我師勇鋭難¶
　　當設伏扵阿爾楚爾兩山峯頂以待我師時富徳¶
　　眀瑞等軍皆合諸大臣集議衆寡相殊彼又先據¶
　　險要非整旅結陣難出萬全因以健鋭營火器當¶
　　其中堅更張兩翼設竒兵統計以三千之衆克敵¶
<pb:KR4f0005_WYG_216-28b>¶
　　致果所傷者一卒殺賊至千餘人陣斬其大伯克¶
　　數十賊始披靡逃竄急追躡之遂及之於伊西洱¶
　　庫爾淖爾¶
霍斯庫魯遁餘䰟合旅窮追玉水源蕃部勤王随契苾¶
(時布魯特皆/随軍為嚮導)旗軍勵志定堅昆蚩尤所恃依重險風后¶
宛同握八門健鋭營兵精火器雪山倐作陸渾原¶
　　　伊西洱庫爾淖爾之戰¶
　　我師乗勝追賊七月十一日抵伊西洱庫爾賊復¶
<pb:KR4f0005_WYG_216-29a>¶
　　據山阻水此地山髙石危淖爾縁邉僅容單騎大¶
　　和卓木波羅泥都先據山嶺為往拔達克山之計¶
　　小和卓木霍集占以衆賊阻絶淖爾隘口與我對¶
　　敵我兵分布攻擊豎纛招降衆賊跳崖丐命阻水¶
　　者蹂躪淤泥中霍集占止之不能遂奪馬繞山㑹¶
　　其兄遁往拔達克山我軍直壓其境索取賊魁自¶
　　是之後兵不血刃矣¶
三交三勝武貔雄(霍斯庫魯克阿爾楚爾及/此凡三戰皆以少勝衆)黠䑕徒嗟¶
<pb:KR4f0005_WYG_216-29b>¶
五技窮一綫沿溪進魚貫千尋列嶂突蠺叢逰魂釜底¶
雖潛脱馳檄天邉竟定功蕆事追思臨事慎持盈永以¶
勵深衷¶
　　詠射鹿玉韘¶
快馬飛生耳後風浮麋數肋中(去/聲)無空漫言刻玉占佳¶
兆發羽抨弦屢此同¶
　　孫杕藍瑛合作竹菊文石¶
石秀菊筠鮮流傳百廿年(此幀欵作丙戌秋月/距今嵗適百二十年)幀中結¶
<pb:KR4f0005_WYG_216-30a>¶
益友世外有真仙異趣原同撰珠輝更壁聨宗陽梅石¶
夲印證兩超然(杭州宗陽宫即南宋徳夀宫地有梅石/碑省志稱藍瑛盡乙酉春南廵再莅諦)¶
(視之則梅乃孫杕所畫瑛惟補石因為橅刻題詩以正/其譌此亦杕瑛合作益可證二人之同時筆墨相契云)¶
　　人日¶
月吉復辰靈成人應(去/聲)始青祥鸞金屈戍綵燕繡圍屏¶
韭葉堆盤細梅花傍座馨日干重檢校恰喜兆添丁(是/日)¶
(丁/丑)¶
　　微雪(正月初/九日)¶
<pb:KR4f0005_WYG_216-30b>¶
積雪猶存復雪霏鋪階纔白勢随微口云止可心虞止¶
惟是祈年無别祈晃日遂成雲葉破因風還作玉花飛¶
新正即此¶
天恩沐未免仍生望外希¶
　　題木椀¶
西藏丹書進(西藏嵗貢例以新正進丹舒克盖彼語/祝釐詞也華言切音遂謂之丹書亦通)先¶
之木椀呈所嘉誠彼重那論物斯輕樸質非無當(去/聲)大¶
文横有庚九經眀著義厚往例銀罌¶
<pb:KR4f0005_WYG_216-31a>¶
　　郭熙雪景¶
千山髙下玉鋪晶赴澗飛泉尚有聲著箇漁蓑猶釣艇¶
笑他詩句落艱成¶
　¶
　¶
　¶
　¶
　¶
<pb:KR4f0005_WYG_216-31b>¶
　¶
　¶
　¶
　¶
　¶
　¶
　¶
御製詩三集卷五十三¶
