# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.660289
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷七十三
<pb:KR4f0005_WYG_131-1a>¶
欽定四庫全書¶
御製詩二集巻七十三¶
　古今體一百三十二首(丁丑八/)¶
　　南廵廽鑾駐蹕圓明園之作¶
麥登秋穰黍全耕喜氣迎鑾達帝京又此南廵成北返¶
恰看夜雨值朝晴(是夜/微雨)康功災壤憐羣赤勤政明廷接¶
九卿¶
懿㫖身遵心¶
<pb:KR4f0005_WYG_131-1b>¶
膝下所欣旬日近歸程(日啟皇太后駐蹕靈巖以十九/        鑾囬京午熱緩行計)¶
(當遲十/餘日)¶
　　雨¶
夜雨㣲聼枕上聲廽鑾羣趁曉來晴黄看麥熟雖云可¶
緑為黍苖又惜生却喜雲重(平/聲)鋪碧宇更希澤為(去/聲)倚¶
前楹農功較比常年美因美翻縈望善情¶
　　題郭畀雨梧烟栁用倪瓉韻¶
疎梧及嫩楊沉著如中酒不宜作畫看草書傳顔栁¶
<pb:KR4f0005_WYG_131-2a>¶
　　御門日作¶
南廵三閲月勑㡬心敢懈(叶/)問民晉岳牧諮政接寮宷¶
驛章按程逓批荅或至亥庭對雖故事愛禮正兹在廽¶
鑾所先務百爾共亮采念彼勞始逸朂此敬勝怠周易¶
有名言乾惕時自宰¶
　　西直門外¶
麥率登塲黍蔚塍懐新佳趣入吟憑奄觀今日誠堪慶¶
歴比常年得未曽更冀為霖霈膏澤益殷祈嵗勵氷兢¶
<pb:KR4f0005_WYG_131-2b>¶
先憂用是憂恒切後樂繄吾樂豈能¶
　　齋居¶
鶉首星臨次羲車日最長辨方慎水火恊紀騐柔剛雞¶
漏報遲箭龍舟罷逺塘遄臻縁毖¶
祀詎為度端陽(是日正值/端陽節也)¶
　　題范寛行旅圖¶
山容雄勝秀水勢急非寛大是北方景誰歌行路難風¶
疑生萬葉雲欲出遥巒簡淡四家法於斯鼻祖看¶
<pb:KR4f0005_WYG_131-3a>¶
　　偶寫寒山口號¶
腹藁寫寒山聊乗片晌閒所懷寧止此九㝢寸心間¶
　　夏至¶
北郊禮成述事¶
年年躬¶
祭典速速命歸騶八變咸池奏六宗¶
殷祀脩山罍矞雲飾涚齊瑞蘭浮茂對欽調助寧惟端¶
冕旒¶
<pb:KR4f0005_WYG_131-3b>¶
　　恭迎¶
皇太后車駕至¶
　暢春園得近體一律¶
方山佳景似西池養¶
志因成小憩遲順¶
㫖遄歸勤大政問¶
安頻遣繫遐思歡迎¶
鳳輦臨長日恰駐¶
<pb:KR4f0005_WYG_131-4a>¶
仙園協凊時廿日寸心縈頓釋階萱庭栢總含怡¶
　　雨(五月十/二日)¶
春月屢霑澤北畿得罕聞自我過德水晴久路飛塵二麥¶
景實佳禾黍遍耕耘人稱不雨好此則就麥論究之大田¶
多甘膏豈辭頻遵途返皇州殷祀已躬親驟雨雖每零尚¶
欠優渥云為是亟希&KR0584;如常此望雲展轉祈嵗憂共我那¶
可分連朝膚寸濃霂霡流天津覘土已接潤簷溜猶滴茵¶
適可仍惜止稍慰詎敢欣喜少愁恒多仔肩萃吾身¶
<pb:KR4f0005_WYG_131-4b>¶
　　題王炳倣王䝉松路仙巖圖¶
松路仙巖王蹟真倣臨一再得精神藝惟師古過時輩¶
因悟菁莪作育人(炳學畫未十年/臻此以為難矣)¶
　　木根如意¶
生意青山昔枯禪白足家天然愛幽素俗製謝雕華器¶
擬辭林竹形如出水花時晴復時雨所願更何加¶
麈尾雖同品何曽王謝家竹如贈僧紹木可悟南華月¶
掛千秋鏡天霏四座花山中設九錫談柄定須加¶
<pb:KR4f0005_WYG_131-5a>¶
　　渌水曲¶
渌水冬夏渌澗中菁藻梳誰云無所藉雨過漲滿湖¶
　　携手曲¶
白者知為馬牝牡猶待選黒者知為烏雌雄更難辨置¶
酒三層䑓新聲颺宛轉宻席近携手低語通情欵情則¶
各藴衷對面千里逺¶
　　夜夜曲¶
夏夜苦短冬夜苦長河横斗直東參西商豈無美酒戒¶
<pb:KR4f0005_WYG_131-5b>¶
之在㫖豈無清歌聼不為喜中宵起坐曰有軍書機綮¶
未中遥望踟躇蘭室之温沙塞則寒自我懐斯於今三¶
年¶
　　昭君怨¶
昭君出玉闗廽首逺家山雙眉底頻蹙勝怨不勝顔¶
龍沙去去臨鶴禁行行逺何如荆門村脩竹倚秋晩¶
賂匪黄金輕命是紅顔薄不然毛延夀何能淆美惡¶
　　趙伯駒春山¶
<pb:KR4f0005_WYG_131-6a>¶
古寺雲霞嶠人家桃栁村精神北宋本結構仲長論大¶
塊文章繢春山櫽括言不須問名氏望可識王孫¶
　　驟雨度池塘¶
驟雨度池塘烟光接水光既優亦既渥覺熱頓覺凉栁¶
絲及葦葉妙趣含蒼茫憑欄有餘興命舸泛瀟湘瀟湘¶
豈在邇神㑹無彼此忽憶麥報秋久霖戀青矣(麥熟後/宜晴遇)¶
(連雨刈遲則顆粒不堅農/家謂之戀青有減分數)因之復望晴曽無半日喜¶
　　太液池泛舟¶
<pb:KR4f0005_WYG_131-6b>¶
朝晴夜雨果然宜淡沲紫霞(舟/名)泛液池底識甘膏南畝¶
渥堤楊猶帶露珠垂¶
冬宜紫禁夏宜園還蹕因掄新状元籲俊勑㡬慰雨後¶
趯䑓薫景便中論¶
　　文徵明竹樹即用其韻¶
蕭落槎枒各有神新蕪詭石静無塵物猶擇友兩相得¶
應笑燒琴對畫人¶
　　同豫軒得句¶
<pb:KR4f0005_WYG_131-7a>¶
太和詰旦御臚傳西苑更衣取静便雨後峯姿都渥若¶
風前竹韻特悠然忩臨闤闠民藏富治協柔剛志體乾¶
同豫端知在時若敢因怡肆益因䖍¶
　　聼鴻樓¶
不必拘春不必秋長天目送響悠悠若於沈約詩中㑹¶
擬合更(平/聲)名八詠樓¶
　　進舟長河至昆明湖萬夀山¶
爽進輕航細雨餘長河今嵗是權輿麥登塲好黍雲蔚¶
<pb:KR4f0005_WYG_131-7b>¶
桃謝隄芳栁線梳萬景已欣吟不盡三呉那更較何如¶
昆明亟待親沿賞過眼其他姑舍諸¶
　　鳳凰墩¶
泛舟不是梁溪路舉目縁何皇甫臨(是處倣無錫/皇甫墩為之)結習¶
也知未宜著勿能忘者憶民心¶
　　昆明湖泛舟至萬夀山即景雜詠¶
界湖玉蝀飲漪波上下天光一色多我適餘杭返廵蹕¶
那更蘇氏較如何¶
<pb:KR4f0005_WYG_131-8a>¶
湖濶㣲風亦作濤錦帆不藉進長篙今春雨足畦餘水¶
贏得昆明漲影髙(昆明湖蓄水以灌稻田每當春月雨/缺放水溉畦湖内或艱行舟今嵗雨)¶
(足故湖/水甚富)¶
宛轉長隄夹鏡臨六橋一帶雅宜尋景明樓畔青青栁¶
未見含烟早鎻隂¶
香錦盈盈徼露鮮雖無麴院有風蓮此中神觧都知否¶
十景應教圖補全(春月西湖尚未/開荷花故云)¶
　　夕佳樓¶
<pb:KR4f0005_WYG_131-8b>¶
山氣横忩水氣浮揣稱名署夕佳樓漫云津逮陶彭澤¶
還覺當前勝一籌¶
　　萬夀山即景¶
松風宛是昨年聞偃盖新添翠㡬分隔嵗山容忽入夏¶
閲時塔影漸横雲(時搆塔已至第/八層尚未畢工)峯明湖秀誠雙絶越¶
角呉根擬慢云即景非闗動生戀可忘向日衆情殷¶
　　静佳齋¶
簷隐樹蘢蔥堦棲巖崱屴借與周濓溪於中圖太極¶
<pb:KR4f0005_WYG_131-9a>¶
　　搆虚軒¶
蓮宇冠層峯别嶂此最逈何必盡居佛搆軒習吾静遊¶
與顥氣俱坐覺小年永澄觀理氣機妙契神明境泊然¶
室生白曠矣忩含景獨惜無多暇恒此天倪省¶
　　袖嵐書屋¶
嵐懐屋復屋懐嵐虚受還教惬静含安得總忘憂樂事¶
喬佺携手箇中談¶
　　再題李公麟醉僧圖¶
<pb:KR4f0005_WYG_131-9b>¶
身似枯籐心似灰醉中把筆笑顔咍公麟津逮僧繇法¶
貎出公孫看舞廻¶
　　賦得夏雲多竒峯(得峯字/八韻)¶
本是依峯出因之肖碧峯請看原觸石何必定從龍為¶
一抑為二若離還若逄嵯峨形盡幻晻靄勢方濃丁斧¶
何能展虞歌或可庸城疑現乾闥忩擬列芙蓉矗矗方¶
迎目英英早盪胸縱艱興寳藏為雨利三農¶
　　陸師道雲壑松濤¶
<pb:KR4f0005_WYG_131-10a>¶
亭子臨蒼巖嵐靄朝暮接下帶石泉寒上落松風颯作¶
者頗有意不以人踪雜請君忘耳觀聼彼相問答¶
　　急雨(五月廿/二日)¶
午熱特劇欎溽蒸廣厦弗爽炎風仍祝融夏徳雖云信¶
(是日小/暑節)三農曝背誠可矜重基礎潤有明騐須臾西嶺¶
油雲興陽侯列缺各施技宻織空羅知㡬層觧煩滌暑¶
只頃刻絺綌覺薄紗衣増麥已納囷黍怒長但有喜對¶
無愁憑其然豈其然乎我正憶軍書愁弗勝¶
<pb:KR4f0005_WYG_131-10b>¶
　　宴坐齋中成詠¶
江浙望晴晴閩粤望雨雨其餘各稱時額手慶農務誰¶
云此一室每因周九㝢報豐不為喜恐屬飾言附告災¶
輙為愁賙濟敢蘄固人情閲知艱¶
天眷承益懼永言持此志庶不至大悞¶
　　賦得動復歸有静(得為字/八韻)¶
俯仰探元化巻舒理可推乾坤雖示象天地本無為静¶
固動之始動還静有期貞元由逓嬗根柢必歸兹春鳥¶
<pb:KR4f0005_WYG_131-11a>¶
能言後風花罷舞時雲成峯定幻川至海何辭詎是攀¶
舟壑奚妨試管蠡五千標奥㫖謝客要能窺¶
　　惠山園即景¶
偶稱寄暢景因渉惠山園䑓榭皆曲肖主賔且慢論饒¶
他千里近消我萬㡬煩正爾叅金地陡然憶玉門¶
　　墨妙軒¶
苕華繼閲古(樓名以貯三希堂法帖石刻/其續摹入石者則貯墨妙軒)公好(去/聲)豈藏¶
珍慢自方食蔗寧當云積薪烟霞相潤浥賢哲㑹精神¶
<pb:KR4f0005_WYG_131-11b>¶
掲要過庭論誰歟歩後塵¶
　　題嘉隂軒¶
髙槐閲嵗有嘉隂傍樹開軒具四臨不礙觀山觧蔽日¶
箇青雲士稱人心¶
　　仇英梅逕尋詩圖¶
玉想丰姿鐵想腸横斜踈影蘸銀塘髙人倚樹抒吟思¶
落筆應知字亦香¶
　　詠玉韘¶
<pb:KR4f0005_WYG_131-12a>¶
何年玉畫軸佽手中規輪可用資三獲寧稱挽六鈞取¶
材率因舊得句亦從新比似蘇公硯(東坡謝人送硯云/吾兩手其一觧寫)¶
(字而有三硯/何以多為)猶然愧古人¶
　　恭奉¶
皇太后御園觀荷之作¶
曰暘曰雨以時應五沃欣邀¶
懿賞憑香泛沼池西地錦爽延忩户玉壺氷¶
景禧綏履如川至藻句題屏與嵗増¶
<pb:KR4f0005_WYG_131-12b>¶
慈顧尚詢三㨗報憂勤敢忘益兢兢¶
　　夏日悦心殿¶
緑樹重隂曉露濃崇基朶殿暑安容視朝每厪勑㡬要¶
(因視朝預/日進宫)駐輦偏懐修已恭瓊島罨圖峯崒嵂金鼇夹¶
鏡水沄溶適来䇿騎城西路聊合於斯悦為農¶
　　泛舟至瀛䑓即景三首¶
玉蝀新脩飲練横(御河橋以年久/重脩時方告成)輕舟直擬逹仙京由¶
来太液一池水三海何人浪與名(橋北為北海南為中/海過勤政殿紅牆為)¶
<pb:KR4f0005_WYG_131-13a>¶
(南海盖明季相/㳂即有此名)¶
黄頭緩着盪蘭橈為愛芳荷浥露饒襲襲清香無近逺¶
蓬瀛猶在錦雲標¶
補植髙桐出老枝團隂障暑緑参差墨壺書䇿三庚静¶
正是當年敬業時¶
　　春耦齋¶
春耦鄰豐澤田犁嵗演公代耕因展義(今春因南廵例/以苑丞代耕)¶
即目毎祈豐暘雨今年若黍禾夏日芃五牛致十五(齋/中)¶
<pb:KR4f0005_WYG_131-13b>¶
(貯韓滉五牛圖并項聖謨蒋/廷錫所倣二巻共為十五云)考牧可因通¶
　　虚白室¶
石縫五丁開假山具真理夤縁歩仄逕虚室壺天裏誰¶
謂既狭間曠望莫可揣讀我西銘篇顔彼南華子底湏¶
辨異同吉祥受止止¶
　　愛翠樓¶
種竹猗猗已作林髙樓出竹翠雲侵虚窓不礙踈還宻¶
詰逕何妨静以深豈止坐来滿清聼每宜望去惬幽襟¶
<pb:KR4f0005_WYG_131-14a>¶
河陽寄傲非吾事耐可薫風一撫琴¶
　　王紱山水¶
峭壁干雲聳羊腸㡬曲盤勒驢臨陡峡破石出危灘漁¶
父&KR0034;罾罷闔家笑語安當前勞逸趣不著語憑看¶
　　喜雨(六月初/七日)¶
弗雨過旬日希霖又一時油雲纔布絮膏&KR0584;遂棼絲洗¶
滌炎威赫滂流愷澤滋黍華利結實稻秀起将萎簷響¶
寧教久漏聲那礙遲朝簮羣候謁此喜不為私¶
<pb:KR4f0005_WYG_131-14b>¶
　　夏日討源書屋¶
問¶
安宜夏凊退食正辰牌於此常勤政諸凡敢懈懐荷清¶
香到席松古爽延齋理趣¶
堯年示瞠乎不可階¶
　　詠白蓮¶
銀為世界玉為䑓藕是西池阿母栽不染汙泥空豈染¶
那裁錦繡練斯裁雅宜緑葉髙低襯毎與紅葩隔别開¶
<pb:KR4f0005_WYG_131-15a>¶
看到色香清浄䖏直稱六月水中梅¶
　　題文徴明紅葉漁梁圖即用其韻¶
繡繪嶤峯瀑帯岡秋光人意兩茫茫停雲若貰恵山酒¶
問渡應知溪號梁¶
　　落葉松¶
松有落葉者乃在興安北其山夏積雪風勁善蕩滌是¶
木性宜寒翠雲盤崱屴而頗羞獨樹與衆同凋寂崖口¶
向已無闗内何能得我命帯根移培平土固宻既因順¶
<pb:KR4f0005_WYG_131-15b>¶
木天遂如轉地力竒峯詭石側森森助景色材豈限於¶
域由来繫培植¶
　　寓言¶
四足胎而生兩足卵而育間亦有相反大同而小獨(一/觧)¶
羽者孚以長(上/聲)外白其中黄造物有神權自然含隂陽¶
(二/觧)鵞鴨與塒雞六畜本一例而何巧拙殊伊誰令愚智¶
(三/觧)雞巧善翼卵鵞鴨每不能人審知其然果臝格物情¶
(四/觧)持将鵞鴨卵雜置雞卵内牝雞乃不猜一一為撫字¶
<pb:KR4f0005_WYG_131-16a>¶
(五/觧)啄殻忽成形顧復多慈情唼藻入水去雞悵非已生¶
(六/觧)鵞鴨豈真拙藏拙他代勞鴻雁與鵁鶄抱鷇秃翰毛¶
(七/觧)覧物得竒㑹咄哉彼癡雞翼其白公勝寧非汝子西¶
(八/觧)¶
　　徐賁閬州山水巻¶
江邉握手别情多圖出巴岷逺岌峩一棹溯洄問何䖏¶
萬重山昔謫仙過¶
　　含經堂對雨六韻¶
<pb:KR4f0005_WYG_131-16b>¶
作勢徐還急灑空宻復踈甘膏真渥矣炎暑總湔諸錯¶
落成珠宇清凉滿玉除排簷疑瀑布躍沼得飛魚所喜¶
宜良穡亦還讀我書有如時雨化經訓此菑畬¶
　　泛月¶
池塘暑雨過鴉背斜陽翻蘭舟宜泛月水風爽且寒是¶
時恰望夜圓魄出東山素輝流入懐可寤不可言絲管¶
厭繁㑹山水尋清歡清歡未云已馳情忽萬里三軍枕¶
雪戈一輪應共此怦然命返舟露布佇報喜¶
<pb:KR4f0005_WYG_131-17a>¶
　　范寛仙山樓閣¶
雲樹自重重蒼巖壮且濃由来傳北派未覺讓南宗禪¶
不参黄蘖仙應居赤松可能容意入擬上最南峯¶
　　昆明湖泛舟至藻鑑堂¶
視事餘清暇昆明一泛舟棹穿錦繡浦堂據鳳麟洲到¶
此暑何有于焉興每留衡材将析理惟是愧前脩¶
　　賦得渉江采芙蓉(於昆明湖上/作得江字)¶
闢澤縁儲水平湖可號江富開花似錦疑是藕如艭入¶
<pb:KR4f0005_WYG_131-17b>¶
畫䑓成疊呈祥蒂纈雙三閭曽葺蓋洛浦乍移幢愛惜¶
輕沿棹徘徊朗啟窓香因波籟浄韻使陸華降佛土光¶
眀藏漁歌欸乃腔採真詠古作擲地尚金摐¶
　　玉河泛舟至玉泉¶
平湖雨後似生潮山色源頭翠不遥耐可進舟乗潤爽¶
石橋恰過第三條¶
蝸廬蠏舎學江村桑葉隂隂曲抱原詩意畫情神㑹䖏¶
疑披合幅閲王孫¶
<pb:KR4f0005_WYG_131-18a>¶
舟向界湖樓畔維峯姿巒態雅宜追芙蓉舊跡尋不得¶
塔影横雲又一時¶
偷閒攬景亦尋題江硯宣毫侍者齎絶勝常年憑賞䖏¶
稻塍禾壠緑雲齊¶
　　題倚晴樓¶
快雨連宵欣快霽玉河沿溯玉泉迎巖棲搆築初斷手¶
吾亦因之號倚晴黍髙稻下蔚生意山容水態都怡情¶
西山復見雲縷吐北漠惟期露布呈一喜一慮一憑覧¶
<pb:KR4f0005_WYG_131-18b>¶
喜那勝慮方寸縈¶
　　雲鶴岑¶
深山大澤之中閒雲野鶴從容玉泉咫尺何有吾意依¶
稀畧同¶
　　詠半舫¶
厜㕒臨漪瀾有室築其頂雖乏月帆槩雅近烟波景舫¶
用實則無舫要畧可領書生滕閣上漁父桃源頃其半¶
正相同倚篷發清省¶
<pb:KR4f0005_WYG_131-19a>¶
　　棲霞室作¶
倚巖久矣三間小憩每因寄閒自愛嵐靄朝暮非闗慕¶
藺攝山¶
巻舒㡬縷綺散暎帯羣峯翠含一晌風来窓北亦如身¶
在江南¶
　　涵漪齋¶
臨水背山䖏夏深雨霽時㡬閒聊選勝景謐恰延思荷¶
氣窓間逓漪光座上披澹懐憑有照妙理契無為¶
<pb:KR4f0005_WYG_131-19b>¶
　　飛淙閣¶
引水飛流落碧川韻天琴鎮在窓前瀑簾何必康王谷¶
愛此淙淙近且便¶
　　練影堂¶
一泉分數派面勢得兩間落崖猶曲折入沼乃潺湲無¶
礙聼時静雅宜對者閒把巻消清暇初唐格莫攀¶
　　竹繪屏¶
　　　蘭¶
<pb:KR4f0005_WYG_131-20a>¶
巧匠裁文竹圖成蘭蕙叢削如出輸子畫不藉文同色¶
帯渭川質香飄楚畹風天然諧氣韻砌篠翠相籠¶
　　　竹¶
竹屏還繪竹離合箇中看辭澳知㡬日猗茵又數竿参¶
差月留影仿彿籟生寒昕夕對清節還如銘座端¶
　　王䝉山中訪友¶
杖䇿溪橋度石磯春烟潤逼薜蘿衣主人早倚筠窓待¶
莫遣門題鳳字歸¶
<pb:KR4f0005_WYG_131-20b>¶
　　立秋日作¶
代謝弗停運金行速置郵緒風尚婪暑協紀又迎秋玉¶
宇雲容淡銅仙露氣浮西成雖可望未定豈無愁¶
　　即事¶
我臨江浙慮雨多及别月餘復慮少近聞膏澤始渥霑¶
溪田率已芃秔稻徐沛始終愁殢霖旋涸旋種旋行潦¶
豫南四郡大都同(開歸陳許四府州皆苦積潦而歸徳/尤甚地方大吏率諱匿不報今春南)¶
(巡途次察知立/命查勘賑䘏)諱災獨未被恩早向隅尤予所厪懐賑¶
<pb:KR4f0005_WYG_131-21a>¶
救疏瀹䇿勤討燕齊今嵗慶時若晩田再雨纔稱好一¶
念九㝢不遑寧八珍方丈安能飽¶
　　題管道昇紫竹庵圖¶
縁結非色空語参無義味却嗤咏絮材未脱嫏嬛氣¶
　　急雨(六月二/十八日)¶
婪暑邇日騰炎威晚田望澤枯欲萎前此時若恐虚擲¶
我心憂惄如調飢宻雲佈宇只頃刻艮風坎雨相招携¶
金官白帝施號令素輿玉馬珠旛旗玉女投壺天帝笑¶
<pb:KR4f0005_WYG_131-21b>¶
鞭馳列缺豐隆隨前日火流疑未盡一時湔濯驅無遺¶
泉弱湖消池待竭須臾漲影将平堤水亭空濛眄烟景¶
生寒忽欲添紗衣利農蠲疾人心悦吾亦因悦非虚詞¶
軍書適報有佳信(適得軍營来報偵知叛賊阿睦爾撒/納踪跡甚近参賛大臣富徳率衆奮)¶
(勇追捕計/日就擒)佇待獲醜班貞師¶
　　題錢選紅白牡丹¶
白如飛燕瘦紅是太真肥相並春風裏㤀年國色頎¶
已是絶倫類還因恨自家被人稱富貴縁未洗鉊華¶
<pb:KR4f0005_WYG_131-22a>¶
　　七月朔日作¶
羲御臨西陸靈䑓報白藏夜分辭夙暑晨起覺㣲凉露¶
滿盤千尺雲披錦七襄雨過餘潤氣霽斂澹烟光荷沼¶
紅成紫禾塍緑欲黄拂簷髙樹朗繞砌雜花芳綺閣聊¶
留憩芸編可就将碧霄纎翳浄嘉兆慶宜暘¶
　　題明宣宗畫魚缸¶
魚樂非闗濠上尋玻瓈缸影露浮沉看他呴藻乗波趣¶
頗見民胞物與心¶
<pb:KR4f0005_WYG_131-22b>¶
　　池上居¶
引流藉髙水曲折成石渠注池得半畆爰鑿龍首疏池¶
上何所有文軒碧紗㡡池畔何所有九松翠鬰扶歩廊¶
三面圍其外乃後湖湖亦豈大哉池亦豈小乎誰復辨¶
異同惟以資灌輸是時新秋霽煩暑逃如無澄景又一¶
時觸目皆清殊廽思數年来憂樂每與俱樂覺未滿眼¶
憂若常盈軀展轉被境遷寧云見道徒咄哉吾言失先¶
憂原屬吾¶
<pb:KR4f0005_WYG_131-23a>¶
　　翠㣲堂¶
倚巖樹古緑隂森樸室悠然稱道心開著近西窓逺望¶
西山也見翠㣲深¶
　　陳仲仁山水¶
萬葉紛秋色千巖落瀑聲丹青誰不觧難是箇中情¶
　　新秋玉泉山登眺¶
半夜西風雲縷空碧天曉景清如洗借問望秋何處宜¶
玉泉朗翠近尺咫輕輿郊路不生塵露霏黍阪香迎人¶
<pb:KR4f0005_WYG_131-23b>¶
三時雨暘厪較量對此能無意為欣林泉明秀松軒爽¶
坐来心結青霞想傳餐視事率已罷乗凉山徑攀蘿上¶
冠峯書室憑嶕嶢因悟得逸恒於勞皇都保泰思圖永¶
西海銷兵慮企遥堵波重構伽藍䕶似是金源建亭處¶
廢興千古為慨然俯仰一時屬偶過¶
　　創得齋¶
山之複更水之涯領要軒窓納衆竒為不頻来如創得¶
欣於始遇每如斯¶
<pb:KR4f0005_WYG_131-24a>¶
　　近青閣¶
髙樓清曉霽秋烟罨牖嶤峯一朶蓮若曰其人當姓李¶
擬因津逮却瞠然¶
　　麗矚軒¶
玉泉最髙處趁爽一登來㡬暇崇情託清秋麗矚開黍¶
華彌繡甸桂粟吐瑶䑓古北憑窓近行将獵騎催¶
　　静怡書屋¶
書屋玉峯西憑髙望若低於斯臨更下又覺鮮相齊理¶
<pb:KR4f0005_WYG_131-24b>¶
趣恒供㑹静怡㣲識倪廽頭看麗矚句在白雲題¶
　　題沈周桂花書屋圖¶
幽人結屋桂花隂葉葉緑瓊穂穂金彼自悠然無世念¶
小山動我白駒心¶
　　初月¶
伏火西流盡生蟾秋始看影纔一彎細意早十分寒㡬¶
處驚鳴杵何人倦枕鞍渠魁猶待馘絶域可云安¶
　　即事¶
<pb:KR4f0005_WYG_131-25a>¶
宜雨又宜暘籌農念畧康豫齊愁雨潦(今年六月中河/南之開歸陳衛)¶
(山東之兖曹所屬縣/多以霪雨壊田廬)徐沛厪河防(徐州為河流樞要淤/沙淺阻積年為害今)¶
(春親臨閲視亟命大/臣經理為久逺計)仍是憂饒樂那論暫與常勑㡬忙¶
失學慙偶對縑緗¶
　　王䝉松窓髙士圖¶
澗邉濯足還聼瀑閒著松窓一事無借問伊人何姓氏¶
非愚公定是潜夫¶
　　西直門外¶
<pb:KR4f0005_WYG_131-25b>¶
曉日鳴鞭露氣濃如雲多稼蔚丰茸雖然未是腰鐮候¶
此景常年得鮮逄¶
春雨頻霑夏若時築塲早黍看如坻聶夷中句尋常憶¶
救急欣先一月期¶
　　秋日承光殿¶
朶殿居中七寳欄層城規擁一輪團秋風太液漪瀾暎¶
祗訝人逰是廣寒¶
　　嵌巖室¶
<pb:KR4f0005_WYG_131-26a>¶
假山似真山嶻嶭亦岨峿結宇依峭蒨時時落花雨㑹¶
之乃不窮即之復無所人境誰使然於斯難著語¶
　　植秀軒¶
伏中移竹罷雨後到軒初清聼入窓牖疏觀暎砌除寧¶
惟将俗逺兼可學心虚設以菁莪擬育才亦起予¶
　　環碧樓¶
一樓一室各稱名得概隨方自㑹情著語再三率因便¶
搜題左右不妨生重隂疊翠地無隙玉露金風天與清¶
<pb:KR4f0005_WYG_131-26b>¶
最喜近郊堪縱目村村寳穡望西成¶
　　進舟長河過樂善園戲題一韻二首¶
今年兩度泛長河曽未停舟徑直過樹石有情能不語¶
主人何事太忙多¶
舊園重葺近臨河憶始經營每重過早識往来率無暇¶
向來位置底須多¶
　　由昆明湖泛舟至鑑遠堂作¶
石橋廽望綵虹横勝處維舟一倚楹鑑逺試吟親切句¶
<pb:KR4f0005_WYG_131-27a>¶
適來真是鏡中行¶
　　題無盡意軒¶
背山臨水最佳處玉露金風恰好時屏展吴山十六景¶
意無盡偶亦如斯(軒屏圖吴山十六/景張宗蒼所畫也)¶
　　石丈亭¶
得石號丈峯顔軒取米老蜃窓眄烟波蒼茫復浩渺襄¶
陽墨戲半真贗真者如斯歴刦好¶
　　繪芳堂¶
<pb:KR4f0005_WYG_131-27b>¶
境是先天境堂名後素堂羣芳自設色大塊假文章榮¶
謝亦何有虚明本若常饒他粉壁畫四季景隨償¶
　　恵山園¶
園學秦家寄暢心(秦園名/寄暢)閲時筠木亦隂森由來日渉¶
纔成趣却我㡬忙率偶臨雲斂琳霄目因逈水澄蘭沼¶
意俱深静觀别有相應處理趣當前不藉尋¶
　　題盛懋山水¶
蒼山白雲外茅屋竹籬西牖下閒談古船頭獨泛谿神¶
<pb:KR4f0005_WYG_131-28a>¶
傳殊朗朗意潤轉凄凄拈得其中妙依稀是仲圭¶
　　詠木盂子¶
囫圇木盂子巖穴出何年雖謝根荄地仍全貞素天繢¶
雕曽弗藉樸雅尚如然大隐射其覆為君喻以圓亦非¶
事斟酌可與共周旋真率長生示吾懐工部篇¶
　　題王䝉松谿草堂圖¶
對坐茅簷下誰能賔主分髙談為底事不可得而聞¶
　　自驚¶
<pb:KR4f0005_WYG_131-28b>¶
彭城夏孟閲河工小設施救弊而已河髙隄卑乏善䇿¶
伏秋大汛惟時矣南望無刻敢釋心生靈億萬所攸恃¶
詰旦問有南来章河臣限馳四百里唶哉此恐非佳音¶
啟嚢怵惕忙披視乃議曰脩治河疏郵傳原屬遵吾㫖¶
(河臣奏至限行四百里乃急報也閲之則侍郎裘曰脩/治河疏命河臣督臣定議驛聞者傳遽實遵前㫖耳)¶
楗茭惟固沙更刷額慶吾民䝉佑祉自驚自致自復慰¶
近臣那易知有喜¶
　　沈度山意衝寒欲放梅圖¶
<pb:KR4f0005_WYG_131-29a>¶
老榦横斜倚碧峯雪餘春意已舂容斷橋西畔孤山後¶
大得其神惜未逄¶
　　遣悶¶
遣悶成言莫喚詩底須得失倩人知禹湯文武政如彼¶
孔孟程朱道繫誰四海非遥方寸藴萬民之衆一人治¶
思量那有閒心緒更逐風雲月露為¶
　　趙孟頫髙逸圖¶
詭石長松境不凡華陽巾好謝朝衫伯倫似與仲容晤¶
<pb:KR4f0005_WYG_131-29b>¶
促向林中撥阮咸¶
　　松花石屏¶
質似峚山玉磨為敞座屏清防名雅稱畫飾俗堪停明¶
厭瑠璃脆暗通風月靈勤思班伯對亦可藉為銘¶
　　題卓廸修稧圖¶
茂林脩竹此間多展巻居然晋永和千載由人摹稧帖¶
孰傳骨髓孰傳訛¶
　　賜江蘇廵撫陳𢎞謀之任¶
<pb:KR4f0005_WYG_131-30a>¶
東南繁劇地撫治寄賢良為我蘇徐海宜民簡召(信/臣)王¶
(成/)允惟力溝洫方可課耕桑實政斯應樹虚名尚謹防¶
一心要於敬五字示其綱朂爾推行善芳同桂嶺長¶
　　題陳書荷花¶
濯漣色不妖徼露香都浄能底神韻傳伊人本蓮性¶
　　哈薩克稱臣内屬遣使進貢詩以紀事(有序/)¶
　　哈薩克即大宛也從古不通中國雖漢武勞師動¶
　　衆僅得其馬猶且動色頌功斯何稱焉去嵗我師¶
<pb:KR4f0005_WYG_131-30b>¶
　　因追叛㓂阿睦爾撒納直入其境哈薩克撤帳驅¶
　　畜遁去數千里朕以絶域駐師非計也命撤師哈¶
　　薩克悔其為阿睦爾撒納所賣謀擒之以獻而奸¶
　　賊復自哈薩克逃廽凖噶爾乗噶爾藏多爾濟巴¶
　　雅爾等之亂鴟張嘯聚今春我師重入伊犁問罪¶
　　則噶爾藏多爾濟已被其姪札努噶爾卜所害而¶
　　札努噶爾卜又為阿睦爾撒納所襲僅以身免我¶
　　参賛大臣富德率師窮追阿睦爾撒納巴雅爾適¶
<pb:KR4f0005_WYG_131-31a>¶
　　與哈薩克師遇哈薩克不敢犯我師顔其汗阿布¶
　　賚隨遣使稱臣入覲今巴雅爾已獲阿睦爾撒納¶
　　亦不日成擒即或竄入哈薩克而哈薩克亦約縛¶
　　之以獻喜銷兵之有日爰㸃翰以成辭¶
罙入伊犁靖陸梁鯨鮞懲逆武維揚已看頡利成生虜¶
又報洛那歸職方致馬本非如武帝閉闗未得學蕭王¶
更欣願縛渠魁獻載戢干戈日月光¶
　　趙孟堅水仙即用其韻¶
<pb:KR4f0005_WYG_131-31b>¶
評量卉譜合稱仙脱俗離塵意洒然不與荷花争夏日¶
為他㣲有浄中妍¶
　¶
　¶
　¶
　¶
　¶
御製詩二集巻七十三¶
