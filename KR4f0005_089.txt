# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.615635
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷三十一
<pb:KR4f0005_WYG_089-1a>¶
欽定四庫全書¶
御製詩二集巻三十一¶
　古今體九十首(壬申一/)¶
　　壬申元旦¶
曙色昕昕杓轉寅青陽景運唘元辰祥徴仙木豐為瑞¶
善作心田福自申玉帛萬方咸奉朔惕乾一意永勤民¶
守成休息吾初志却愧仁風扇未淳¶
　　新正試筆¶
<pb:KR4f0005_WYG_089-1b>¶
首祚韶年此日開敷天吉事與偕来綵屏誌喜翔銀燕¶
綺室知春綻玉梅協氣中和欽五位從星風雨騐三台¶
貞元消息如環轉省嵗勤民又始哉¶
　　元旦宴諸王六韻¶
天下人増嵗寰中物報春簋罇酬上日禮樂本彞倫大¶
典踈情誼内朝展燕親青陽欣序啟茀禄迓天申映座¶
椒花麗盈庭鷺羽振和平歌斂福敷錫萬方民¶
　　正月二日小宴廷臣¶
<pb:KR4f0005_WYG_089-2a>¶
白獸規如上日陳九經曰敬繼親親誼聨堂陛承¶
天貺化遜唐虞願俗淳寳鵲占年祥鬯富鴻龍運斗氣¶
和誾言言莫亟相稱頌同是吁咨籌治人¶
　　題文徴眀小像(沈徳潛持眀人畵徴眀小像乞/題句徴眀故正士也怡然允之)¶
飄然巾墊識吴儂文物名邦風雅宗乞我四言作章表¶
較他前軰慶遭逢(徳潛更為徴明祠乞額因以徳藝清/標四字賜之徳潛額手稱慶且自謂)¶
(若非遭際之隆将同/徴眀沉滯終身云)生平徳藝人中玉老去操持雪裏¶
松故里遺祠瞻企近朂哉多士善希踪¶
<pb:KR4f0005_WYG_089-2b>¶
　　張宗蒼蘭亭圖¶
永和脩禊㑹山隂畵本詩情足古今峯嶺當春多暖翠¶
林泉入勝有清音墨池誰繼跳龍法文席如聞倚樹吟¶
結搆分眀舊相識昨来飛盖記曽臨¶
　　瑞樹歌¶
長白之山天所作隆崇案衍隣嵎峓衆水之源㑹其極¶
中産萬木兩儀神秀鍾扵兹萬木偨池鬱争長問年皆¶
在循蜚疏仡時以上厥有瑞樹為之伯如星拱北羣所¶
<pb:KR4f0005_WYG_089-3a>¶
瞻仰栖靈祗命圖以来真神竒畢歆河本鴨緑支船不¶
能進易威呼溯流而上乃至西埒墨勒溪威呼又不能¶
進捨舟陸行一由旬斯見瑞樹臨厜㕒近樹無凡草金¶
光蔚敷披聳身三丈五尺餘(叶/)七分去二其合圍上分¶
十有二大枝莖葉輪囷各異姿其種有八若列眉松檜¶
白楊遮勒穆期紫樺白樺宻克特木及白榆(叶/)自頂至¶
根合十餘丈峥参差靈芝九本三秀滋是皆紀實非虚¶
詞乃信神壌天所秘未許塵世尋常窺大椿徒傳八千¶
<pb:KR4f0005_WYG_089-3b>¶
嵗較此奚啻父視兒特一瑞樹真足陵駕前古史所垂¶
宜乎長白之山開我國家萬年有道無疆基¶
　　重華宫侍¶
皇太后宴¶
初春景物鬯和韶繡衮承¶
歡載頌椒寳籙重欣開綺甲瑶觴首介獻芳朝沈香火¶
底銀簧暖濃麝風前玉蘂嬌願共寰中尊愛意千秋萬¶
嵗奉¶
<pb:KR4f0005_WYG_089-4a>¶
東朝¶
　　古榦梅歌¶
槁木中有生意存恰似一陽來地底初畨花信小寒前¶
早綻梢頭兩三蘂獻春開嵗報韶光玉笑珠輝乃纍纍¶
江南諸物都不愛僧寺瓦盆驚見此&KR1459;華洗盡識真梅¶
鄧尉萬樹皆孫子鳯舸延賔擕以来添作佳談復爾爾¶
温室開花早去年篩簷暖日眀忩紙南暄北冷固常經¶
遲速随時惟定理於何燦發先(去/聲)江鄉消息誠難問花¶
<pb:KR4f0005_WYG_089-4b>¶
史或云去年花有待南國今仍爛漫矣當亦偶然何足¶
竒聊為濡毫貌形似¶
　　賜顧棟髙¶
老不中書尚著書(棟髙雍正年/間曽為中書)皤然鶴髪被簮裾澹辭¶
待詔来金馬榮為通經到玉除詎曰宸嚴常穆若欲諮¶
民隠便傷如題屏合倣王家例一語還淳足起予¶
文章風雅數東吴誰似沈潛味道腴為慕談經虚左席¶
用宏錫類慰慈烏從教馬鬛榮光賁要使蓬門義路趨¶
<pb:KR4f0005_WYG_089-5a>¶
不是沈香呼學士貂璫扶掖重醇儒¶
　　古陶缶歌¶
鳥卵其形口在腹腹橢口弇徳能畜製貽太古匪今俗¶
坎離既濟質惟朴用缶鼓缶羲經卜渾侖善好無薜暴¶
(叶/)土蝕萬年黝以穆夀逾金石貴珠玉簠簋敦彛下風¶
伏徒紀癸丁及仲叔陶於河濵此其躅承漿酌酒來百¶
福¶
　　董邦達秋山紅樹¶
<pb:KR4f0005_WYG_089-5b>¶
雲表蒼峯迥不羣風翻紅葉落疑紛畵禪慣解開生面¶
古淡中餘錦繡文¶
　　張宗蒼雪谿飛瀑¶
珠貝林柯薝蔔園琉璃殿閣玉為垣飛流不共寒江凍¶
為識雲中别有源¶
　　雪(正月/六日)¶
瑞葉舞風翔新年第一祥宵衣欣我慰寳穡卜其康踈¶
宻彌夐宇髙低積素光試燈増玉麗祈嵗協金穰(時祈/辛齋)¶
<pb:KR4f0005_WYG_089-6a>¶
(居/)恰映宜春帖應成志喜章豫齊均待澤翹望逮江鄉¶
　　祈榖齋居¶
大祀重初辛清齋潔意身幸看田積玉恰應日臨人咨¶
政常多愧求賢若可親敬勤随歳永憂樂後先頻¶
　　人日¶
相沿稱七日首祚應斯民恰擬陽初復欣覘物共春韶¶
英從舊徹(正月七日值國忌例/不設樂不特齋居也)屏綵展新陳靜騐冲融¶
志惟懐人者仁¶
<pb:KR4f0005_WYG_089-6b>¶
　　命鄒一桂為設色古榦梅輙疊前韻¶
繪事設色乆不為祗以節末非根底結習其如未盡忘¶
時復淡墨冩生蕊盆中古榦識春工不作尋常百珠纍¶
暗香踈朶五六丁呌絶梅花賴有此常見南極老人圖¶
鮐背睟面如童子我㑹其意不能工北門學士其咨爾¶
粉本略具試設色發墨更喜宣德紙西清渲染不多時¶
已為華光傳妙理富麗何須百首詩詭竒似閲千年史¶
桃夭杏豔誠彼哉漢栢唐槐視此矣歌成大笑謂小山¶
<pb:KR4f0005_WYG_089-7a>¶
無乃爾為太相似¶
　　偶題¶
殘冬間(去/聲)懶吟篇春來興發言泉佛法不虞爛却詩裁¶
想亦云然¶
　　詣齋宫作¶
祈榖鑾儀榖日排齋宫咫尺致䖍齋試燈風景皇都麗¶
返樸還淳為切懐¶
銀色界中憑玉輦天膏濃處沃心田千門萬户曈曨日¶
<pb:KR4f0005_WYG_089-7b>¶
並作祥光與瑞烟¶
和韶九陌靄氤氲一雪從教物盡欣無象太平真在此¶
豈闗頌語飾繁文¶
　　瞻禮¶
皇乾殿¶
　　本朝¶
壇廟仍前眀之舊百餘年矣因命次第重脩適¶
皇乾殿工竣¶
<pb:KR4f0005_WYG_089-8a>¶
祈榖預日例本應躬詣行禮載瞻枚實用惬悃忱七字¶
　　成詩千秋示志¶
郊廟規仍勝國遺百年應事鼎新之¶
三朝有待非從簡此日無遑敢更遲經始次當¶
祈榖後落成恰值預齋時式瞻輪奐申初敬志切康年¶
鑒在兹¶
祈榖禮成述事¶
首嵗欽¶
<pb:KR4f0005_WYG_089-8b>¶
元祀惟¶
天降百祥始升顒夜氣告備靄晨光志惬羣寮慶心殷¶
萬寳穣春祈十七度久敬敢云遑¶
　　重華宫小宴大學士及内廷翰林諸臣¶
重華文宴集羣仙瑞映瓊樓霽景鮮民瘼心闗既均此¶
天恩額慶合同然閒拈吟管聊酬節笑指春柈又隔年¶
(去年南巡/未舉是宴)賀監金門重應制致予逸興益飛遄(沈徳潛/尚未南)¶
(歸亦命/預坐)¶
<pb:KR4f0005_WYG_089-9a>¶
蓂開十葉應昌辰和㑹衣冠燕愷申生面齊看戯毬獸¶
别裁奚藉捉刀人毋相容易一堂樂尚共疇咨四海春¶
嘉夜傳柑遲五日冰輪如待載賡頻¶
　　雪獅聨句¶
(御/製)精瑩玉質状昻藏似虎如何不正黄占吉辟邪誠俻¶
徳¶
　　懐仁感澤自含章騰空瓊島凝天骨蹲踞寒坪閃¶
　　劍鋩前耳濕時如拂子(臣史/貽直)白毫淺色似針秧康¶
<pb:KR4f0005_WYG_089-9b>¶
　　居珎逺留唐賦王㑹朝正比宋坊詎可擾馴因號¶
　　國(臣陳/世倌)略施摶捖只依墻金毛種類何縁别白澤¶
　　貞符尚可詳皓體忽看呈兀兀(臣阿/克敦)¶
(御/製)嚴稜益覺厲洸洸一犎曽並来䟽勒六出剛欣舞載¶
陽奚必周詩羨麟趾¶
　　合教垣宿應金芒迎年儘見千門戯職賦無勞萬¶
　　里航擬以白超真仿彿(臣梁/詩正)貌来烏弋重評量靈¶
　　通手底嗤塗墨素積天邊異垜糖釦砌粧成偕獸¶
<pb:KR4f0005_WYG_089-10a>¶
　　舞(臣蔣/溥)玉墀擁䕶絶鵰翔凝然豈識抛毬引塊爾¶
　　無妨擲㦸搶氣噤反唇含霹靂(臣劉/統勲)¶
(御/製)凍乾強項挂鈴鐺詎同獬豸供人弄却避蝗蟲兆歳¶
穣乍睒星睛飛列缺¶
　　偶掀齄鼻齅狼㬻鋸牙一一排銀爛鈎爪森森浴¶
　　鐵强飄絮從看添輭毳(臣孫/嘉淦)形鹽端可傲硠霜出¶
　　林有勢平跳躍伏地無聲逺却攘華薩七毫原是¶
　　夢(臣汪/由敦)釋迦五指若為狂照書足貯彭亨腹觸佞¶
<pb:KR4f0005_WYG_089-10b>¶
　常留潔白腸瓊苑髙蹲疑瑞鹿(臣嵇/璜)¶
(御/製)瑶階特立想神羊具威喜怒看首尾善吼色空演幻¶
常搏象兎均全力注¶
　　角魚龍戯廣廷張貼来紈剪西賝罽騎出奴翻假¶
　　面涼安息天髙還帯露(臣介/福)曼殊座冷不飛香珠¶
　　垂瓔珞留金殿色借牟尼護寳床煙罩化為藏霧¶
　　豹(臣嵩/夀)月朦認作失林麞齊檐競訝来深巷埽徑¶
　　新堆集廣塲天闕分形髙岌岌(臣董/邦達)¶
<pb:KR4f0005_WYG_089-11a>¶
(御/製)崇牙並列猛趪趪茸蹄却遜隃騰迅耏尾猶蕤閃灼¶
光砌塑争聴兒女閙¶
　　詭竒可使豹貍僵似聞窸窣䧺羣鷙欲奮之而震¶
　　逺荒鱗甲紛從玉龍舞(臣沈/徳潜)規模學得土牛装晶¶
　　英恍惚銀泥印清冽胚胎水玉相簇簇簾前多抱¶
　　子(臣錢/陳羣)皚皚石畔儼成行殘霙猶與添拳鬛晴旭¶
　　初驚射怒眶道溯越山兼越海(臣錢/維城)¶
(御/製)兆覘時雨又時暘狰獰豈必歸全幻融潤還因濟太¶
<pb:KR4f0005_WYG_089-11b>¶
剛慎徳不期西旅貢熈春樂事報農祥¶
　　沈徳潛和韻有林壑已安仍戀主潞河歸棹敢云¶
　　　遄之句因叠前韻賜之¶
人間果見地行仙鵷鷺行中鶴羽鮮恩許追歡謂恬若¶
情殷惜别乃凄然此人此語仍如昔吴水吴山正有年¶
分付春風莫相忘好吹帆影再来遄¶
再来應是嵗庚辰(庚辰為朕五十萬夀年曽與/徳潛訂約屆期来京慶祝)珎重髙¶
年命屢申早識雲卿擅當代不教疏傅獨前人華茵聫¶
<pb:KR4f0005_WYG_089-12a>¶
句朋猶昨綺閣懸燈物共春眠食倘彊思亟見宴陪撒¶
荔莫辭頻¶
　　新春奉¶
皇太后駐蹕圎眀園¶
西山積素見巃嵸六出重欣旋舞空景益上林初報喜¶
吉占多稼敢言豐行春玉樹銀花麗侍¶
輦千秋萬載同却指鼇山成隔歳青郊燈事記途中(去/春)¶
(因南巡燈時/未至園中)¶
<pb:KR4f0005_WYG_089-12b>¶
　　曲宴外藩即席得句¶
朝正肆覲集賢王宴錫優駢制有常藉爾屏藩寜北塞¶
賛予垂拱廸¶
前光圎廬寫月紅雲擁廣樂熈春紫鳯翔三爵油油稱¶
既醉有人頗㑹漢文章¶
　　雪後萬夀山¶
雪色由來無不宜㝡宜玉巘叠参差新年行樂来初地¶
應節占農喜及時晴靄未教融凍浦春風已覺綻南枝¶
<pb:KR4f0005_WYG_089-13a>¶
歳華合是依清曠綈几瑶篇為少遲¶
　　宴凖噶爾夷使並許觀燈¶
典屬宣夷使觀燈錫寵榮銀花争雪艷火樹入宵眀常¶
凜勤邉戒聊通職貢情覊縻西旅族邇亦解朝正¶
　　上元前夕¶
譲月魚雲朗慶霄太平燈節九瀛朝恒春樹擁三山近¶
不夜花開萬朶饒疑有仙人来貝闕又聴樂府按雲韶¶
冰輪遮莫分毫欠禁弛金吾第一宵¶
<pb:KR4f0005_WYG_089-13b>¶
　　上元燈詞¶
髙掲冰輪朗照空晚来又定紫瀾風今年燈景増妍麗¶
都為含花雪告豐¶
一綫煙光萬景舒紛垂銀蒜復金蕖烏斯藏使剛陪宴¶
西域燈輪説不如¶
虹光百道絳霄流山外珠林水外樓即景銀牋試題句¶
團圞寳月正當頭¶
雪餘玉樹醸微寒燈火南城夜未闌寳馬珠簮眀月裏¶
<pb:KR4f0005_WYG_089-14a>¶
踏歌聲喜遍長安¶
行春去嵗憶南廵郊野煙花亦可人今夕縱饒宫蠟艷¶
為田那忘覲光民¶
燈影遊絲簇畫圖合教麗句叶笙竽詩人老去耽清澹¶
那更繁華憶舊吴(謂沈/徳潛)¶
巧匠裁羅更剪綾争竒装作上元燈逢歡轉念還渟責¶
不道當然道未應¶
御園燈事乍經年鶴燄鼇山倍覺妍舞作太平天下字¶
<pb:KR4f0005_WYG_089-14b>¶
敢忘夕惕與朝乾¶
　　上元後日小宴羣臣並命觀燈¶
一葉瑶階報落蓂流隂瞥眼信無停頗饒逸興留㢤魄¶
莫遲(去/聲)連吟負始青雪朗西山送寒色花輝東璧發春¶
馨文筵例繼上元夜好駐清光筆有靈¶
直廬何必擁青綾上苑相將玩影燈適值萬㡬方少暇¶
漫誇百榖已咸登鼇山贔屭須臾駕雁塔光眀不計層¶
為問四眀歸賀監踏歌應制可重曽¶
<pb:KR4f0005_WYG_089-15a>¶
　　題漢玉璧¶
藉甚結璘車飛来古月如吉雲常暎䕶精氣早含儲佩¶
徳思無斁不雕質有餘永惟君子貴詎止重瑶琚¶
　　詠芝¶
瑶光蜚景彩協氣凝祥産九英標翠柯三秀成金篆漫¶
言龍馬如詎必石木辨招隠結遐思求仙率荒誕徳至¶
則何有老養斯方勉¶
　　題莫景行西湖草堂圖¶
<pb:KR4f0005_WYG_089-15b>¶
騖望湖山有所思遥情千里座中移玲瓏更見雷峯塔¶
喜未曽經刼火時¶
隐君(景/行)外史(張/雨)契知音供養煙雲寄静心我覺眀湖絲¶
竹閙同然先得畵留今¶
　　山東得雪志喜¶
青齊去嵗歉晚収所希小稔登麥秋屢聞三白欠冬月¶
惻然南顧心懐憂浙東况復災較重朝夕蒿目無良謀¶
截漕已過三之一太倉所資命亟留邇来入春纔數日¶
<pb:KR4f0005_WYG_089-16a>¶
瑞雪頻見霏皇州一以額慶一以望不知近逺均霑不¶
忽傳大吏報得雪云始齊莒逮魯鄒遺蝗入地無復患¶
舉趾足可興鋤耰嗟我灾黎庶少濟用此稍慰舒眉頭¶
慰餘展轉愁復繼至今温台米價涌貴無停休¶
　　晴¶
雨雪既霑足春日喜載陽盎盎融朔氣靄靄舒曦光候¶
占驚蟄屆東郊舉趾将宜暘適惟時額手三農慶而我¶
有厚慰北望恒皇皇塞垣拂廬族生計惟牛羊當春草¶
<pb:KR4f0005_WYG_089-16b>¶
未萌所慮風雪涼冰甸孳畜凍徃徃為災傷内外皆我¶
民胥願獲安康彼此異苦樂兩得斯為良而恒不可得¶
幅貟廣且長兾或同一晴片時心萬方¶
　　觀近稿偶題¶
年来微覺賦詩多即景還頻選字哦業就無妨姑且置¶
再繙或已忘如何鯨魚碧海非吾事華日卿雲慕古歌¶
只有勤民心可騐時時憂樂寄書禾¶
　　丁雲鵬掃象圖¶
<pb:KR4f0005_WYG_089-17a>¶
語言不著坐金神掃象真乘示應真法供是誰稱惬當¶
紫檀軸首白檀身¶
　　文嘉支硎草堂圖¶
山水清音草木馨傳神不問識支硎蒼巖阿那雲深處¶
我亦㣲吟得少停¶
　　青蓮朶¶
　　客歳駐輦杭城偶於宋徳夀宫故址尋所謂藍瑛¶
　　梅石碑蹟碑尚傑竪梅已槁仆而其側猶有嶊崣¶
<pb:KR4f0005_WYG_089-17b>¶
　　&KR0785;瓏硉兀刻削者一峯存焉撫摩良久廻鑾後地¶
　　方大吏竟以舟便致貢念事已成留置御園既悔¶
　　曩時未頒卻貢之㫖轉思此石之来将毋惜江樹¶
　　之頽懐碩果之歎耶名之曰青蓮朶而繋以詩¶
化石玲瓏佛鉢花雅宜旁置綠蕉芽皇山峭透房山壮¶
兼美端堪傲米家¶
傍峯不見舊梅英石道無情亦愴情此日荒涼徳夀月¶
祗餘碑版照藍瑛¶
<pb:KR4f0005_WYG_089-18a>¶
梅亡石在石誰憐碑蹟長從梅石傳石過江来碑獨在¶
江梅春到總依然¶
烟霞飽領西湖秀風月新参七字吟一晌閒庭憑峭蒨¶
吴山重為寄遐心¶
刻削英英陸地蓮一拳提示色空禪飛来鷲嶺分眀在¶
幽賞翻因意慊然¶
　　填倉日題¶
焰灺春鐙雪埽花六街人尚戀年華昔傳端識今堪例¶
<pb:KR4f0005_WYG_089-18b>¶
閙後從看静可嘉十字雲腴謾説餅一盃露馥且分茶¶
拈毫即景艱成句慙愧詞臣頌八义¶
　　前題又作¶
春雪既霑足宜晴鬯萬彚和風不鳴條澤潤遍大地此¶
日稱填倉俗例有深意于耜舉趾時預籌一年計九州¶
足倉箱萬民無一事生息滋以繁日給尚虞匱豈易得¶
餘三虚置倉中積益凛祈年心庶可徐言治¶
　　初春逰玉泉山即景五首¶
<pb:KR4f0005_WYG_089-19a>¶
春雪初消嵐翠蒸玉泉報我景堪馮青龍橋畔纔清蹕¶
興到烟霞㝡上層¶
村路紆徐塍叠鱗土膏脈起不生塵栁将開眼花含蕊¶
雅似江南二月春¶
溪畔機房桑柘扶水田新闢治莱汙欲因㡬暇頻来徃¶
好閲天然耕織圖¶
構築精廬仿恵山竹爐清伴片時閒名泉有徳無分别¶
豈較尋常伯仲間(去年品泉以玉泉為第一/恵山為第二故戯及之)¶
<pb:KR4f0005_WYG_089-19b>¶
碧泓春水映船脣别院韶光已可人江硯宣毫供即景¶
却輸開府擅清新¶
　　正月晦日作¶
春氣和而盎春郊蘇以滋階蓂全落日輪桂揔韜時華¶
節堂堂過條風漸漸披凍開眀鏡影芳洩綠楊枝代序¶
真堪念健行勉自持摛詞荅韶令誰繼考功詩¶
　　題張宗蒼雪景¶
紅樓叠樹玉交枝石面皴銀瘦益竒習静已㸔僧户閉¶
<pb:KR4f0005_WYG_089-20a>¶
衝寒偏有客舟移飛流破凍垂深澗積素因風堕側陂¶
想像行人迷竹塢幽居何處認茅茨¶
　　賜别沈徳潛南旋之作¶
聞道冰開潞水隄歸舟無那挂帆徯剛欣西苑重酬倡¶
又向東風惜解擕杜老終懐故鄉樂謝公曽眷友人暌¶
百寮儘有懸車者嚢載宸章孰爾齊¶
　　宋瓷鼎¶
見説輕堅大邑瓷㡬曽髻墾匠師嗤缾盆徒供家人饋¶
<pb:KR4f0005_WYG_089-20b>¶
均汝遥傳脩内司無益害功伊古戒大烹飬聖繫吾思¶
穆然葆采陳棐几介紹鳬罇與鳥彛¶
　　仲春齋居¶
閏餘節令早仲月氣已和春草吐新色春水生微波土¶
脈既欲動舉趾将日多祀典卜上戊於古重祈禾宿三¶
此預齋志一戒貳他安能忘九㝢屢豐願則那户口况¶
日増榖貴理亦宜(叶/)逢年惟苟支失秋饉遂加(叶/)調幕¶
増已慙填壑憂民瘥¶
<pb:KR4f0005_WYG_089-21a>¶
　　唐人江城春午圖¶
江城若為好春午最相宜素絹成圖日青蓮得句時花¶
光漪錦浪晴色裊逰絲朅憶潤州北居然坐對之¶
　　恭祀¶
社稷壇禮成述事¶
舉趾東郊農務臨質眀承祭兾¶
居歆春祈秋報從常典民榖王封合並欽方俎偹陳肥¶
腯物崇牙叠奏太平音潔觴三獻昭和鬯徳養方占歳¶
<pb:KR4f0005_WYG_089-21b>¶
在壬¶
　　春仲經筵¶
間濶經筵意未安(去嵗以廵狩/未舉是典)東風廣厦集儒官不惟¶
勤學因時朂要復存羊俾後觀制事期無適莫見知人¶
更念恵懐難(是日講尚書知人則哲四句/論語君子之於天下也一章)春卿儀注百¶
寮式詎道從容禮數寛¶
　　玉鵲¶
此鵲惟神鵲其鳴不浪鳴真㸔以玉抵豈是啄槐成善¶
<pb:KR4f0005_WYG_089-22a>¶
肖彊彊態空傳唶唶聲翩&KR1473;在懐袖占喜惬人情¶
　　仲春瀛臺即景二首¶
冰開太液試逰龍鏡面樓臺瑞靄重傍㟁青含新芷刺¶
隔林白引曉煙封都来㡬日因循過便覺芳春次第逢¶
縁底行時今嵗樂東郊雪後土膏濃¶
栁生稊際花含蕊花栁相宜爛漫前緑渚浴鳬新樂趣¶
玉梅落瓣舊韶妍輕寒不勒萌青草細響纔淙帯碧泉¶
與物同逰春浩蕩奉時布化協天權¶
<pb:KR4f0005_WYG_089-22b>¶
　　承光殿¶
朶殿中間埤堄髙光春臨眺興因豪庭前檜匝隂千歩¶
隄外船添水一篙機暢鳶飛與魚躍景眀玉蝀復金鰲¶
低雲又隠西山色好及耕時潤土膏¶
　　題錢維城蒼崖烟磴¶
叠磴平懸若可登連林霞蔚復雲興箇中似礙窮遥目¶
擬㩀千峯最上層¶
　　命加賑浙省去歳被灾州縣詩以示意¶
<pb:KR4f0005_WYG_089-23a>¶
兩浙去歳灾東較西為甚嗟嗟我黎民啼饑缺餐飪石¶
粉聊充餓因以致病㾛(金衢山中有石可為粉饑/民有碾以充食而致病者)疾苦¶
欲盡知終夜不安枕救灾無竒方屢留太倉禀晚秋縱¶
稍穫餔啜僅餘瀋青黄不接時艱食行哀諗申命地方¶
吏吾意其悉審食爾無安肉衣爾無安錦為民之父母¶
曰惟爾及朕子餓父則飽於心其奚忍(叶/)賑濟期雖溢¶
更發我倉廪博施慎無遺庶蘇彼&KR0579;懔梗概示端倪施¶
行尚懃恁人力惟小補仰望早稻稔¶
<pb:KR4f0005_WYG_089-23b>¶
　　春雪¶
北方多春雪宜暄不宜冷著地為新澤灑空帶輕影東¶
郊麥紐芽遥看青被町過虞凍孚甲吾心為耿耿晨與¶
對時晴(王羲之快雪時晴帖墨/蹟每於雪忩展玩故云)評書酌清茗¶
　　晴¶
雪化疑春雨風和凑午晴如酥千畆潤似毯二牟萌允¶
協時平秩還欣物向榮眀朝西直外憑輦閲新耕¶
　　詣¶
<pb:KR4f0005_WYG_089-24a>¶
　暢春園¶
皇太后宫問¶
安¶
經筵祭¶
社勅春官數日仙園闕問¶
安敬悉¶
起居增慰藉對時撫景總生歡¶
御苑韶光已不遲山隈欲綻小桃枝更將麥隴青蔥象奏博¶
<pb:KR4f0005_WYG_089-24b>¶
慈寧一笑怡¶
　　昆眀湖泛舟之作¶
春舟泛春水如友邂逅新左右無不宜行止咸欣欣綠¶
蒲未隠岸白芷纔刺漘鏡影涵疏峯濯濯亦可人旅雁¶
自南来沙渚相依親眀朝還北去逥望瀟湘雲¶
　　山桃花¶
江北桃先杏江南杏先桃月令及花史定論終訛淆邇¶
日多東風火迫洞口條絶勝纔依依何必競夭夭兩年¶
<pb:KR4f0005_WYG_089-25a>¶
御苑春徃徃途中抛(前嵗廵保陽/去嵗廵江浙)臨芳思倍佳斐然命¶
宣毫¶
　　賜題夜紡授經圖¶
　　索觀錢陳羣香樹集有題其母夜紡授經圖慈孝¶
　　之意惻然動人且以見陳羣問學所自来也輙成¶
　　二絶句題之¶
篝燈課讀澹安貧義紡經鋤忘苦辛家學白陽諳繪事¶
成圖底事待他人(陳羣母陳/氏善畵)¶
<pb:KR4f0005_WYG_089-25b>¶
五鼎兒誠慰母貧吟詩不覺鼻含辛嘉禾欲續賢媛傳¶
不愧當年畫荻人¶
　　偶閲左傳宋楚泓之戰事因題¶
阻隘鼓儳雖失正狥名昧義詎非癡經書明鑒傳千古¶
識務通權用者誰¶
　　雜詠¶
天下非常事可一不可再倣之善已差不善翻致敗如¶
彼西施顰效益増醜態真宗封劉氏所累君徳大李沆¶
<pb:KR4f0005_WYG_089-26a>¶
焚手詔不計已利害臣沆為不可老臣實忠愛意直詞¶
則婉君子其言藹神宗勅吏部久任示規誡因納御史¶
言撫鎮數進退責成戒紛易政要庸何礙而胡王家屏¶
封還博佳話黨同庇其私謬謂國體賴柔懦權下移國¶
體益大壊眀不旋踵亡其忠乃安在¶
　　題漢玉印章¶
紐篆見炎劉圭璋徳並儔龍文席筍煥虹彩屋梁浮不¶
見雕鎪迹欣供什襲裒遐思元凱後又遇十人周(向藏/秦漢)¶
<pb:KR4f0005_WYG_089-26b>¶
(印十六枚為一匣曽題詩有如逢八元凱可不共疇咨/之句兹閲數嵗又集此十枚為一匣藏之故末句及之)¶
　¶
　¶
　¶
　¶
　¶
　¶
御製詩二集巻三十一¶
