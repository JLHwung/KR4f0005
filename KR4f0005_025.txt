# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.127907
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷二十五
<pb:KR4f0005_WYG_025-1a>¶
欽定四庫全書¶
御製詩初集卷二十五¶
　古今體一百四首(乙丑二/)¶
　　題周鯤山水八幀¶
　　　仙山樓閣¶
白雲誰不羡仙鄉火棗金芝底易嘗借問地行何姓氏¶
丹臺曽注杜蘭香¶
　　　赤壁載月¶
<pb:KR4f0005_WYG_025-1b>¶
丹楓白葦武昌秋泝月横江獨泛舟千載畫圗猶想見¶
果然玉局足風流¶
　　　夕陽牧篴¶
罷喘吳牛卧石矼牧兒命侣自成雙無腔横篴蕭閒甚¶
不見村中有吠尨¶
　　　風雨歸舟¶
米家山色常如濕生得溪雲送雨過為想扁舟迴棹客¶
蓑衣重比去時多¶
<pb:KR4f0005_WYG_025-2a>¶
　　　栁塘烟靄¶
新栁絲絲嫩裊風前溪㡬曲後溪通煙村水郭絶勝處¶
不是吳中定越中¶
　　　楓溪寒渡¶
秋汀策蹇或搴衣淰淰寒流已病腓設以今時論昔日¶
濟人子産已應稀¶
　　　秋江漁樂¶
蘆荻蕭蕭暮靄齊烹鮮舉濁醉如泥此中倘有伊人在¶
<pb:KR4f0005_WYG_025-2b>¶
莫駕扁舟過别溪¶
　　　雪窓清課¶
不變蒼松已放梅雪窓書史共徘徊越僮擁帚休頻掃¶
一任門前訪戴來¶
　　雨中過順義縣¶
曉看春雲膩驅車冀野行忽霑垂栁色似聽滴桐聲釋¶
矣懐人感時哉望歳情披蓑荷鋤者相率事深耕¶
春寒雨作雪春暖雪為雨前日與今朝佳景隨時覩宻¶
<pb:KR4f0005_WYG_025-3a>¶
雲失逺峰新溜添曲渚淅淅復濛濛極目迷空所¶
歴歴緑塍鱗來牟色倍新榆煙低處潤村靄澹初勻鳥¶
噪驚簷瀑人欣浥路塵無花良亦可不是為尋春¶
　　夜雨¶
徹夜一犁雨知時二月中潤添蘇脉壠響送隔窓風似¶
覺聞馨黍無須薦瑞瓏含思抽乙乙作勢想濛濛被逺¶
心何極祈年慰不窮宵衣賦雲漢昨歳憶憂冲¶
　　御園春曉¶
<pb:KR4f0005_WYG_025-3b>¶
雨後輕煙蕩林表風暄日麗光春曉繁禽殢蕊未昌昌¶
洞房曲院殊窈窈今年人度去年春今歳春無去歳人¶
鏡花水月皆常住三萬六千只刹塵刹塵常住春風裏¶
昔人今日嗟何似誰家舞袖裊春長何處歌聲逐風起¶
春歌春舞由人戀昔日今人㑹相見試看逸少挈壺觴¶
永和三日蘭亭宴¶
　　今年節令頗寒二月晦日花尚未開因而有作¶
九十春光六十過花邊問節栁邊哦不妨麗景遲時耳¶
<pb:KR4f0005_WYG_025-4a>¶
其奈閒愁觸緒何鱗戢銀塘紅漾錦鶴行芳草緑生波¶
臨池最喜顛翁句老習奴書不玩鵞¶
　　即事¶
芳草輕茸緑映袍宜人春色入吟毫却欣曲岸剛眠栁¶
無那東風例妬桃偶摘新花供梵網懶聴别殿按雲璈¶
宵衣稍釋睂頭蹙時雨均霑脉起膏¶
　　桃¶
雨後園林漾曉霞緑窓紗映絳枝斜信風廿四休誇巧¶
<pb:KR4f0005_WYG_025-4b>¶
管領春光是此花¶
芳姿綽約盼清明比似寒梅越艶生又是一年春好處¶
東風人面若為情¶
品題風物想韓詩草木無情也有知應妬月明人見李¶
檀心開處每先時¶
不語依依露井芳眼㕘真色鼻㕘香遊蜂亂蝶有餘樂¶
明月清風無盡藏¶
　　清明郊行¶
<pb:KR4f0005_WYG_025-5a>¶
暖日輕烟百六辰水村山郭浄無塵栁遮遊騎新垂幕¶
草待飛觴軟叠茵嫩緑如油旋撩眼落紅成陣已傷神¶
依稀景物錢塘畔十里長堤碾畫輪¶
　　春日瀛臺即事¶
雲釀疑蒸雨花遲似駐春莫嫌時寂寞已覺景鮮新蝶¶
栩紅芳底鷗眠緑水濱舞雩曽㸃意憶昔一閒身¶
佳節含韶富閒愁觸緒多也知春可樂常奈悶中過逐¶
景聊復爾看花似若何維摩無説說身不著曼陀¶
<pb:KR4f0005_WYG_025-5b>¶
　　豐澤園演耕耤禮¶
撫時維盎鬯&KR1226;土已滋融舉趾良辰合習儀舊制同嘉¶
生分稌黍公畆正南東祗盼盈疇緑何心夾岸紅率先¶
循¶
聖教懐永切微衷念彼服田者艱哉一歳中溺飢常在¶
抱勤勩敢辭躬寤寐無他願祈¶
天綏我豐¶
　　泛舟太液池作¶
<pb:KR4f0005_WYG_025-6a>¶
躍有濳魚飛有鳶輕舟平渡緑楊烟薫馨花事誠何似¶
荏苒春光亦已然適去古人不知㡬盼來韶景又須憐¶
玉壺澄澈無些滓却契天親鏡喻禪¶
　　張鵬翀給假囬南進詩紀恩因用其韻詩以賜之¶
煙花遲節令三月仲春如詩句天公賦歸帆風力舒門¶
無新署鳳家有舊藏書香案需供奉休耽五栁居¶
　　養心殿杏花¶
清曉光風拂玉墀絳雲香雪映窓枝無端春暮相看際¶
<pb:KR4f0005_WYG_025-6b>¶
正是年來共賞時脉脉難傳徒畫筆盈盈不盡是芳思¶
榮枯悟得皆常住誰藉傳真谷與熈¶
　　春季經筵¶
棽麗翠鸞臨文華廣殿深三春開講幄兩序列朝簪立¶
政思民瘼存誠勵口箴(是日講論語子路問政/章易經修辭立其誠句)豈云循¶
典故藉以澡身心黼座風颺徳霞天旭散隂咨詢交泰¶
陛揖讓萃儒林道岸繄常企文淵或可尋研精憶良弼¶
孰與下砭鍼(大學士鄂爾泰侍講幄有/年今以病不與故及之)¶
<pb:KR4f0005_WYG_025-7a>¶
　　聞河南山東得雨識喜¶
齊鄭麥為秋所需三月雨向接方伯奏東郊趾待舉晨¶
夙望南雲黙禱心怇怇油然亦屢作霈兮方延佇不遲¶
數日間郵傳遞佳語既欣一犁深更幸兩州普豈惟滋¶
來牟兼可播稌黍眉舒有餘望心沃無繁苦繄余徳凉¶
薄誠格敢自詡祗此省歳心綏豐願海宇去冬三白兆¶
春霖潤膏土皇州景色佳花栁紛煙墅察近而畧遐此¶
戒銘心所憶昔扶風守所慮百里許彼喜尚艱致我喜¶
<pb:KR4f0005_WYG_025-7b>¶
豈易覩¶
　　折花¶
怪底蜂衙閙錦叢曲欄春事已怱怱朝來縱不呼僮折¶
也㑹隨風作亂紅¶
　　夜雨¶
春雲向晚濃春雨灑銅龍花色思湔錦簷聲似間鐘度¶
紗窓淅淅飄玉宇&KR1854;&KR1854;枉渚白波漲閒堦緑草茸時哉¶
憂稍釋惕若意彌恭齊鄭知霑澤尤蘄遍九封(春來畿/輔時雨)¶
<pb:KR4f0005_WYG_025-8a>¶
(頻霑近日山東河/南亦奏報得雨)¶
　　耕耤日有作¶
每毎錦壤潤含膏廼藉傳宣户禮曹百物由來惟糓寳¶
四民端的是農勞青箱播種春泥活黄繖觀耕瑞旭髙¶
愛聽禾詞三十六絶勝法曲奏雲璈¶
　　季春御園三首¶
誰道春光最可憐如斯明媚㑹年年禽音仍唱迦陵偈¶
花色全標幻海禪嫩緑池塘新雨後軟紅欄榭晚風前¶
<pb:KR4f0005_WYG_025-8b>¶
芳園遲賞非辜負無那牽情倍惘然¶
晝長人静讀書樓座有蘭芬古與謀佳景環中惟自㑹¶
韶光户外倩誰收營巢得意梁頭燕命侣㤀機水上鷗¶
出岫白雲歸亦得也無歡喜也無愁¶
邇來景物太昌昌小坐㕘春幻與常生厭流鶯出幽谷¶
死憐倦蝶抱殘芳遊絲著樹頻思綰落瓣成泥尚有香¶
我代春光還問客惜春端的是誰忙¶
　　春泉¶
<pb:KR4f0005_WYG_025-9a>¶
春泉出乳竇力弱流涓涓散為噍殺琴澄為甕井天毖¶
彼石澗底鼹䑕腹豈便微澤尚其屯安滋萬頃田老農¶
事桔槔手足疲轉旋溝澮乏活流望雲眼空懸旦晚時¶
雨零萬彚呈新鮮一犁潤且溥奚論東西阡泉膏無所¶
需而彼方淙然漲添鏡面池飽飲鶩與鳶不惟浮楊葉¶
其力乃載船利物在適用違時何藉焉我願為政者勤¶
求濟世權¶
　　即事¶
<pb:KR4f0005_WYG_025-9b>¶
雨過遥山逗曉凉青螺潤逼讀書堂風花帶韻辭芳榦¶
春燕含情上畫梁簾捲緑新屏几静水漂紅碎蝶蜂忙¶
刺舟更度連雲壁何異達摩一葦杭¶
　　春暮討源書屋¶
杏牖延虛朗松軒與静偕發生資槖籥消息悟根荄錯¶
錦紅圍岸鋪茵緑到階春光如有待安得置吟懐¶
㑹心不在逺得句豈須多小閣凝神坐平橋歩屧過水¶
邊新栁線雨後逺山螺比似江南景詩人道若何¶
<pb:KR4f0005_WYG_025-10a>¶
寄興煙霞外遊神竹素園研精因得趣契理亦忘言鷗¶
狎心無競鹿馴手可捫桃花林夾路此是武陵源¶
　　畫梅¶
貌得梅花浄絶塵藝林都說畫梅人不逢梅樹人誰仿¶
還是寒梅自寫真¶
　　春行遇雨¶
依遲東郭尋春去倐忽西山送雨來緑野潤含知麥好¶
錦隄塵浄見花開¶
<pb:KR4f0005_WYG_025-10b>¶
紅情緑意一時新歩屧方知信有春却為閒愁對春懶¶
擬抛吟興悟根塵¶
雨來山色渾如失雨過溪光乍覺澄最是三春絶勝處¶
花香鳥語摠相應¶
漁蓑樵笠鎮逢迎彷彿江鄉畫裏行不倩東風吹雨去¶
弄田明曉試春耕¶
　　御園躬耕¶
今日勅㡬暇三春舉趾時無心問花栁著意事耕耚農¶
<pb:KR4f0005_WYG_025-11a>¶
要於焉勸民勞尚克知昨朝靈雨降沃土總含滋¶
甸者告時哉扶犁徃復廻㡬經勞茀治争似闢汙萊玉¶
食奚堪恃鳩形實可哀祈年終始意此際重低徊¶
　　泛舟過北逺山村¶
放眼山村水郭間輕帆聊趂片時閒春闌曲岸霏紅雪¶
雨歇遥岑濯緑鬟蓑笠農人浸種去鈎筐婦女採桑還¶
苾芻消得無憂喜一卷楞伽獨掩闗¶
　　董邦達山水八幀¶
<pb:KR4f0005_WYG_025-11b>¶
雲生磵户封江瀉天門斷壺中日月長世外塵囂判懸¶
崖策杖人寄興在霄漢¶
霜葉丹以黄髙低鏤層岫熠煜霞光映颯㳫風聲逗妙¶
哉浣花句過雲開錦繡¶
枯棘與疎篁蕭然文石旁比聖合夷恵論體追倪黄我¶
欲歩其側滌慮餐煙光¶
江城春事佳湖山幽且浄行披罨畫幅坐弄澄泓鏡腰¶
笏引舟人疑是益昌令¶
<pb:KR4f0005_WYG_025-12a>¶
峭壁環崒崿來徃多奔雲幽籟拂澗過一川丹翠紛左¶
招玉局翁泛此黄州濆¶
秋迥落霞天霜澈維舟浦菊華㸃黄金楓葉紛紅雨彳¶
亍歩苔磴念結幽棲所¶
夾鏡雙湖碧列障四山青一笠搆其間無乃快哉亭既¶
逺恰宜視始静誠堪聽¶
豢鶴偶放去復喚意如何毋寧適烟霞詎肯遭網羅明¶
月清風我功名富貴他¶
<pb:KR4f0005_WYG_025-12b>¶
　　暮春静明園雜咏¶
風物欣和暢林泉果静明觀山常住體樂水太初聲飛¶
躍天機適琴書道趣生西巖聊縱目緑野事深耕¶
芳歇思春老隂濃報夏前水清魚不餌松静鶴常眠瀟¶
灑因餘暇殷憂憶去年(去年此際/望雨正殷)南華人盡讀誰與悟¶
蹄筌¶
梯雲登峻閣披樹俯青皋糝逕憎繁絮隨波惜敗桃佩¶
文依竹素得句應松濤咫尺㑹心處然疑濮與濠¶
<pb:KR4f0005_WYG_025-13a>¶
　　題慎郡王山水即用其韻¶
好山欲斷雲與連見在天成古寺邊今日坐㕘相應處¶
底須蠟屐破蘿煙¶
想是白蓮社裏廻裙腰緑潤歩蒼苔柴扉半掩雙桐静¶
畢竟應㕘孰去來¶
　　三月晦日作¶
紅稀緑暗鎮相催赤帝傳宣整轡來九十縱無一日曠¶
(今年三春月俱/有晦日故云)脩蛇赴壑豈能迴溪邊亂錦全殷水栁¶
<pb:KR4f0005_WYG_025-13b>¶
外遊絲正網天頋我無心惜春去儘教莊蝶夢花前¶
乍聽髙枝報栗留綺疏日影向花流三春光景人人度¶
試問曽消片刻不¶
撥剌文鱗戲玉津清和景物一畨新若無來者應無去¶
我亦何須苦惜春¶
春光來去自年年底事臨風歎迅遷杏日桃時都過也¶
只餘吟興尚留連¶
真常早已悟浮漚膠漆盆中孰滯留翻喜好春别人去¶
<pb:KR4f0005_WYG_025-14a>¶
閒情省却㡬分愁¶
　　遣興¶
賈生賦鵩鳥元公詠鴟鴞或見形起惑或聞聲厭囂鵩¶
鴞兮何知飛翔自逍遥寤寐以永嘆憂疑誰所招古來¶
磊落才藉物抒牢騷有鳥名喜鵲流音入綺寮聞者心¶
生欣比諸忘肉韶時維麥之秋靈雨盼崇朝見彼出林¶
鳩將謂沃槁苗鳩鵲鴞與鵩無心為祥妖錙銖計吉凶¶
堪憐混漆膠耳眎而目&KR0008;誰歟悟蘆交¶
<pb:KR4f0005_WYG_025-14b>¶
　　四月朔日¶
昨朝今日更春夏旋轉原無片刻過試道作麽留荏苒¶
依然如是對清和魚喁亂絮浮紅浪鳥逐殘花下緑莎¶
那復閒情問芳事惟將平秩騐南訛¶
　　夢二首¶
反側不能寐永夜難遽頺夏夜詎云永而我覺悠哉欹¶
枕少交睫仿彿似夢來昔者杜與李生别詩吟悲又聞¶
元寄白欲以䰟相隨元杜今何在應為夢醒時至人本¶
<pb:KR4f0005_WYG_025-15a>¶
無夢有夢吾其衰¶
至人非無夢夢醒夢亦無我今覺有夢試問醒否乎未¶
醒而云醒非智乃自誣但恐醒亦幻㤀眠以嗟吁¶
　　牡丹八韻¶
畹蕙還舒艶源桃早遜香不嫌遲好節應為殿韶光妃¶
子亭邊妬蜂兒蕋底忙標名偏許洛極愛獨稱唐響識¶
金鈴綴隂看錦幙張毎當花綻朶常値麥抽芒㡬度憂¶
雲漢何曽命羽觴摧隤欄榭畔孤負衆芳王¶
<pb:KR4f0005_WYG_025-15b>¶
　　今歳牡丹頗遜徃時憮然有感¶
瓊苞常勝錦雲張㡬度拈吟興欲狂為我閒愁芳意歛¶
即看神解合稱王¶
比似常年爛漫無品題風月立斯須維摩身自無依著¶
何必榮枯問䑕姑¶
　　問柳絮¶
慣能迷客眼偏解汚花心借日糊天暗因風卷屋深鏡¶
渾圎水面雪聚小墻隂觸處成憎厭何如在故林¶
<pb:KR4f0005_WYG_025-16a>¶
　　栁絮答¶
故枝多眷戀薄質豈無心奈可稊全脫而當春復深沾¶
泥成夢幻認雪是陶隂識得原無住何殊堅固林¶
　　夜雨¶
冬雪欣滋脉春霖復應期即功民可望慰志我應知數¶
日風稍作成峰雲似遲秧針方茁際麥腹正含時重上¶
雙眉蹙難㤀五夜思濃隂看漸布膏雨灑如絲欹枕那¶
成寐敲詩敢即夷尚希盈尺澤近隴復遐陂¶
<pb:KR4f0005_WYG_025-16b>¶
　　初夏曉景¶
藥蕋留春色桐隂散曉寒披衣風料峭歩屧露闌干白¶
絮㕘禪定青梅解渇酸雨餘山一帶樹杪日三竿詎敢¶
耽閒適常懐致治安乾乾惟自省此志倩誰寛¶
　　風¶
微雨未宣潤終風又扇威難云麥根固(農家言麥經雪/則根及黄泉春)¶
(夏少經旱/不妨也)佇看稻秧肥望歳希逢稔省身只覺非徊徨¶
空自問念爾小民依¶
<pb:KR4f0005_WYG_025-17a>¶
　　四月八日作¶
韶華買盡沈郎錢惜逝還同子在川生滅瞿曇真幻也¶
清和赤帝任如然送春短偈黄鶯語礙眼迷雲白柳綿¶
去歳望霖重入念却如習慣結愁縁¶
　　養心殿碧桃樹¶
芳姿拈詠感無端露井依依艶未殘九十韶華都過也¶
尚携春色待人看¶
豈是春光為少留新愁舊恨記從頭由來仙樹元都種¶
<pb:KR4f0005_WYG_025-17b>¶
不落詩人淚不休¶
　　雩祭齋居¶
節惟龍已見卜云吉其符¶
圜丘將有事祈歳為民謀(叶/)齋居滌身心顒若敬以孚¶
冬春雪雨滋慰我三農夫舉趾播嘉種胼手闢荒蕪羣¶
然望豐稔將謂逭飢臞芃芃未觀麥青青已瞻蒲設十¶
日不雨此意復虞辜空庭盼雲脚佇立徒嗟吁¶
　　雩祭¶
<pb:KR4f0005_WYG_025-18a>¶
圜丘壇敬成十韻¶
吉事日惟吉齋宫禮致齋萬星環¶
帝座百辟列㯶街瑞露瀼成幄祥煙欝薦柴䕫䕫欽¶
泰縡穆穆睨三階掌膳龍文鼎司儀鳳篆牌無能一誠¶
格敢謂八音諧况値秋臨麥依然雨卜蝸徳凉愆日積¶
農重望時乖龍見方符節鳩音似報佳尚希通¶
旭卉霑霈慰子懐¶
　　偶為歳寒三友圗各題以詩¶
<pb:KR4f0005_WYG_025-18b>¶
　　　松¶
誰識夢裏吾幻作寒時友所欣瀟灑侯不棄支離叟¶
　　　竹¶
風敲緑琅玕自奏雲山曲堪笑世俗人道是不如肉¶
　　　梅¶
溪邊緑珠仙倚竹秀而野寄語貌梅人識取梅梅者¶
　　臨故大學士鄂爾泰第酹酒¶
青宫徳義傅黄閣股肱臣永賴調元化何期作古人百¶
<pb:KR4f0005_WYG_025-19a>¶
僚失矩範十載憶忠純適去空騎尾悲來底忌辰嘉猷¶
人盡識¶
昆命我須遵(雍正十三年/學士配享)　(太皇考遺詔以大/  廟朕弗敢㤀)國有旌¶
賢典欽哉歩後塵¶
　　復聞河南山東得雨有作¶
雪積雨復霑皇州春可樂望蜀志未已所憶齊與洛旋¶
聞足一犁稍釋憂心灼邇時入夏來時復風霾作麥腹¶
正含胎緑芒半焦若黙禱瞻星躔延領望雲脚夕惕以¶
<pb:KR4f0005_WYG_025-19b>¶
朝乾近籌逺更度旬宣方伯臣皆予心膂託憂勤相與¶
共念恤民之瘼封奏得佳音靈雨霈郊郭麥秋良足恃¶
予懐轉寛綽三輔尚愆期愁慰相縈著卜澤候蜥蜴呼¶
晴厭乾鵲天衣信五銖風引輙飄霩十歳九祈雨允矣¶
予徳薄罪歳夙知戒展轉祗増怍¶
　　落花詩叠舊作落葉詩韻(有序/)¶
　　春逥大地欣滿目之芳華秋信崇朝感驚心之索¶
　　莫反紅正緑還似斷腸暈紫殷丹徒傳沒骨三朶¶
<pb:KR4f0005_WYG_025-20a>¶
　　見名於異士百結自種於幽人莫不惜榮謝之循¶
　　環歎光隂之轉轂夜遊秉燭李白假大塊之文曉¶
　　發先風武后飛上林之勅曽容華之未㡬乃零落¶
　　以如斯别榦含姿付香魂於流水辭枝抱馥翩弱¶
　　態於輕飇是以好物非牢次公致意朱顔薄命憲¶
　　祖興悲縱復傲霜霜深曷傲曽聞離恨恨重難離¶
　　雖釋迦老子不妨笑示拈來而王衍何人敢道情¶
　　鍾正在吳江賦葉雅擅蘭苕曇鉢現花幻同蕉鹿¶
<pb:KR4f0005_WYG_025-20b>¶
　　韻依舊什興寓别裁¶
底從天女問因由結習消完自不留博得裳裳欺暖日¶
應教瑟瑟託寒流錦叢一散難重聚華海皆春有獨秋¶
落葉拈題剛轉瞬推敲聊復畔牢愁¶
廣袖如傳唾染紅色惟真色始真空飛揚㸃㸃徐熈墨¶
踪跡飄飄杜甫蓬聽去有聲疑作雨由來無力不闗風¶
試㕘生滅香巖畔也掣鯨魚碧海中(用杜甫/詩意)¶
楞嚴七處漫徵心棒喝當前悟轉深紅雨乍飛酣午夢¶
<pb:KR4f0005_WYG_025-21a>¶
青蘋欲動鎖林隂無端擁帚呼僮掃尚憶擕瓶共客尋¶
此日東風誰禁得不聞聞界見觀音¶
品題應許范雲殊縱似邱遲也不須莫嘆菀枯枯即菀¶
設云無有有常無辭叢荏苒迷寒蝶入畫飄蕭散曉烏¶
聞道嫦娥還閉户星榆歴歴守殘株¶
榮悴誰能與解何亞枝乍少謝枝多緑珠飛下齊奴閣¶
帝子遥臨洛水波㸃綴青旗嗤北里分明春色是南柯¶
佛樓沙鉢投難滿未覺乾枯脫愛河¶
<pb:KR4f0005_WYG_025-21b>¶
脂冷香殘火廹秋羅家詩裏為花愁蕭騷情緒隨風籜¶
爛漫生涯逝水舟曲埭尋芳驚拉瑟小窓讀易驗毗劉¶
曩來賡和晨星在即景頻歎幻海漚(徃時和落葉詩諸/臣如大學士鄂爾)¶
(泰尚書張照詹事張鵬翀皆物故大學/士徐本以病乞歸臨篇追憶不禁愴然)¶
　　題董邦達山静日長圗¶
心閒覺日長塵逺知山静佳處底須買幽人自管領三¶
逕陶氏開五畆白公整逃禪佛鉢花澆書石鐺茗謖謖¶
松風吹栩栩蝶夢醒羲車解人意不肯度西嶺¶
<pb:KR4f0005_WYG_025-22a>¶
　　讀諸葛武侯傳¶
盡瘁終身翊赤符豈虞一木不勝扶隴中已走生司馬¶
地下何慙鬼董狐南北未㤀先主志桓文不道仲尼徒¶
錦官城外森森柏丞相祠堂尚有無¶
　　寄題香山禪房¶
青來紗牖應宛在花謝海棠亦未妨笑我不曽醒幻鹿¶
因風偶爾憶禪房白生虛室原無著緑引平林想更長¶
每對清和愁不雨世間誰者傲羲皇¶
<pb:KR4f0005_WYG_025-22b>¶
　　碾䬯¶
餅餌香風到雕槃薦碾䬯不寧嘗野味兼以憶窮簷秋¶
近日無㡬芒抽雨未霑宻雲空讀易愁上兩眉尖¶
　　清暉閣¶
清暉閣前十三松虬枝詰曲拏髙空歳時代謝㡬閱歴¶
撐青雲葢圎童童杪春首夏例望雨閣中兀坐愁藴隆¶
纔喜天邊縷薄雲厭聞窓外鳴終風謖謖天籟真笙竽¶
迺作商吹増憂忡爾松爾松胡不居員嶠之側元嶺之¶
<pb:KR4f0005_WYG_025-23a>¶
東為彼仙人所撫摩猿鶴之相從否則為岱嶽五大夫¶
淮南十八公何為落落瀟灑質憎棄乃如拱把桐嗚呼¶
良材時亦藉遭逢世間得失紛窮通只此殷憂萃一已¶
誰能後凋待三冬¶
　　仿文徵明春林䇿杖圗即用其韻¶
雲外層峰㡬叠青鐘聲鎮日聽南屏緑隂已自成帷幄¶
不用東坡擇勝亭¶
　　刺舟¶
<pb:KR4f0005_WYG_025-23b>¶
刺舟御湖中若練波光瀉新緑罨周岸風物實瀟灑(叶/)¶
亂絮膩縠紋噞喁魚不捨有人持釣竿投餌垂楊下見¶
即蹶然遯有似小吏也(見晉書/王承傳)龜玉毁櫝中典守非公¶
冶是雖鯤鮞微彼豈雉兎者固知類是多未見得寛假¶
罹法而復縱池鱗自兹寡為阱我所戒觸網彼自惹因¶
思魚貪餌乃作盤中鮓是人復貪魚檟楚逮兩踝人罪¶
魚所招(魚不貪餌人/亦不釣矣)魚禍非人賈(叶/)一笑亟舎之得失¶
紛塞馬¶
<pb:KR4f0005_WYG_025-24a>¶
　　輕雲¶
輕雲幕碧空曉日已韜紅望切思民瘼瞻餘慰已忡徘¶
徊愁巽二翹企聽靊霳安得如膏沛公私解藴隆¶
　　風¶
首夏行欲闌望霖日徬徨輕雲縷層空風引輙飄揚呌¶
松成愁籟翳天散塵黄孟婆何逞威豐隆勢失强燮時¶
信多慚補助豈有方轉歉憶去年徼倖胡可常(去歳春/夏愁旱)¶
(幸五月半得雨晚田頗豐近復望雨羣/臣有以去歳事為解者朕弗敢自寛也)毎當春雨零慰¶
<pb:KR4f0005_WYG_025-24b>¶
懼還交相受寵應若驚屢以誡班行豈我廼㤀之夙曽¶
告彼蒼昭昭有明鑒究予意弗誠(叶/)反側増怵惕傷哉¶
我農甿(叶/)習習聽漸微天末徒延望¶
　　芍藥¶
度牖麝蘭味猗階錦繡叢蜂衙攢晚馤鶯語答芳融潔¶
映氷盤白艶争榴朶紅花王常欲傲不肯嫁東風¶
　¶
御製詩初集卷二十五¶
