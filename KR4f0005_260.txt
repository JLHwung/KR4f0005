# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:14.627232
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷九十七
<pb:KR4f0005_WYG_260-1a>¶
欽定四庫全書¶
御製詩三集巻九十七¶
　古今體九十一首(辛夘五/)¶
　　題分水¶
　龍王廟¶
五汶挾來二百泉(兖屬泉原有名者凡二百餘汶河滙/諸水趨南旺湖明河臣宋禮因勢導)¶
(分南北流/以濟運)到斯分注藉天然南流水作北流水上溜船¶
為下溜船必有歡呼稱順勢可忘籌畫頼前賢¶
<pb:KR4f0005_WYG_260-1b>¶
崇祠象設祈昭佑濟運功惟萬古宣¶
　　摛懐¶
本因禮¶
聖來祝¶
慈亦要事上水行舟難下水行舟易(昨歲富明安以岱/廟蕆工恭逢)¶
(聖母大慶籲請扶由水輦祝返用釐朕亦以乆未展謁/  先師遂俞所請    程徃    適    安頥而嚮導)¶
(奏稱若先至闕里當自閘河溯游而上舟行非便自徳/州取道泰山次及曲阜陸行既無多日而自濟寜登舟)¶
(旋蹕翌日過南旺即為順流雖俞/所請而不得先至闕里究覺慊然)是用先岱廟¶
<pb:KR4f0005_WYG_260-2a>¶
闕里翻為次雖云各盡誠恐滋後人議今朝過南旺水¶
順復風利計程七十里未午巳云至船窓更餘暇摛懐¶
吟五字¶
　　即事¶
青齊十府均霑雨(濟南等十府均於三月初一二兩/日得雨霑足節經富明安奏聞)尺¶
澤亦滋河以南(永徳奏河南省城三月初一日得透雨/其開封所屬及彰徳衛輝懐慶河南各)¶
(府亦於初一二/等日優霑渥&KR0584;)千里王畿微迤北(留京王大臣及順天/府皆報三月初二日)¶
(得雨二寸其自北馳驛來者皆稱自天津以南雨勢漸/大景州一帯亦深透而總督楊廷璋尚未奏到想待各)¶
<pb:KR4f0005_WYG_260-2b>¶
(屬報齊有/需時日也)其詳佇待奏封圅¶
　　過東平仍用蘇軾鄆州谿堂詩韻¶
昌黎詩作前眉山詩詠後堂凋文豈凋底論松和栁幾¶
度過須昌睪想興襟袖兹來由水程風利慢停宿重新¶
復重廢(謂元/祐間)無異逝波溜何幸扶風人(謂馬/総)用斯乃不¶
朽魏徐亂未扇谿堂賔燕酒從事有陳曽亦藉名弗漏¶
　　引舟行¶
　　船窓偶翻史策見唐書何易于引舟事渉沽譽詩¶
<pb:KR4f0005_WYG_260-3a>¶
　　以正之¶
引舟引舟益昌令易于其人何其姓刺史崔朴常乗春¶
佳賔泛舟騁豪興索民挽縴身自引驚問乃始對以正¶
百姓耕蠶且無暇令可任勞夫豈病朴愧擕賔疾驅去¶
以此賢名衆稱競名固賢矣行(去/聲)實矯令民父母榮一¶
命豈有躬親賤卒事汙朝廷爵乃不敬然則如何為得¶
中弗敺民亦弗身應即今御舟資縴牽河兵供役迅且¶
勁所司策馬謹相隨亦豈徒歩疲途徑易于沽譽失正¶
<pb:KR4f0005_WYG_260-3b>¶
道是用為刺因成詠¶
　　東阿¶
封即墨遲屈一士烹東阿緩害多民國人不可然後察¶
孟子斯言覺未醇¶
　嘗謂齊威察政以封即墨烹東阿似矣然毁譽紛投¶
　歴乆而後察知封賢遲不過屈一人而烹不肖緩則¶
　已害及百姓矣即孟子所云國人皆曰不可然後察¶
　之夫其不善至於國人皆知則受害者不知凡幾矣¶
<pb:KR4f0005_WYG_260-4a>¶
　孟子之意蓋謂為君者不可輕信人言求其説而不¶
　得從而為之辭然則如之何而後可曰為君難¶
　　賦得大禹泣辜(得慙字八韻/㑹試題)¶
私淑心傳一親聞風撫南繼虞金徳王號夏九成覃五¶
歲初廵狩萬民察苦甘有人逢繫梏痛已致停驂因廑¶
下車問如勤振鐸談澘然涕為出惄若意難堪劉向蹟¶
紀實李成神寫諳(李成有大禹泣辜/圗見宣和畵譜)非如堯舜世是用¶
切深慙¶
<pb:KR4f0005_WYG_260-4b>¶
　　過東昌府¶
御舟艤運河策馬府城過為便民之覲兼觀俗可和轡¶
前復鞭後踵按與肩摩皆視如傷者羽林謾禁訶¶
　　登光嶽樓即事疊舊作韻二首¶
博平自古號名區通漕長河帯郭隅且斥前旌嚴警蹕¶
遂教緩轡歴街衢樓梯百級歩徒拾窓户八方目望鋪¶
不必更尋東北角(東昌府誌載樓在府城中而一統志/又稱望嶽樓在聊城縣東北隅今名)¶
(光嶽蓋是别為一處歲乆無存即以在城中者當之望/與光相近傳訛耳乙酉過此曾為訂正因有光望為同)¶
<pb:KR4f0005_WYG_260-5a>¶
(為異區/之句)無時嶽氣此中無¶
岱宗昨纔(去/聲)禮神區依舊神光罨坐隅遥企峻哉切銀¶
漢俯觀富矣接銅衢何加曰教惟孝悌保泰撝謙戒飾¶
鋪大法小亷斯固善行之可信以誠無¶
　　題無為觀¶
峭岸湧仙宮香花奉¶
祀崇茅家紀兄弟¶
上帝署三公¶
<pb:KR4f0005_WYG_260-5b>¶
神沛安瀾福人叨利濟功無為翹¶
舜治(觀名扁為康熙四十二/年    皇祖南廵所賜)奕世仰巍鴻¶
　　過臨清舟中口號¶
衛挾濁漳臨汶清清因亦濁赴津瀛黙思從善與從惡¶
難易不禁為惕生¶
　　直𨽻總督楊廷璋奏報得雨¶
六府十七州縣地(楊廷璋奏順天府屬之覇州等八州/縣永平府屬之灤州等三州縣河間)¶
(府屬之吳橋故城二縣均于二月二十七日得雨雪二/寸至三四寸不等又保定正定順徳三府定易深趙四)¶
<pb:KR4f0005_WYG_260-6a>¶
(州并屬亦於三月初一二三等日得雨自三寸至五六/寸春膏及時霑被頗廣等語然二三寸究欠霑足益深)¶
(廑/念)春膏深淺不齊霑及其時矣語寜信雖曰慰哉望未¶
厭期稔麥兹飽心所待耕禾彼鎖眉尖連朝西北雲容¶
重佇報優霖意始忺¶
　　至徳州行館駐蹕用近作於徳州降㫖免各府舊¶
　　　欠麥本銀詩韻¶
齊甸魯疆歴以周惠民頻與豁追求已欣各蕆明禋典¶
更值均霑霈澤優白絮辭條栁迎夏緑苖吐穗麥含秋¶
<pb:KR4f0005_WYG_260-6b>¶
去時願幸來時副(前詩有夾路青青苖茁好顒希麥浪/拍歸舟之句今山左境内幸皆優渥)¶
(春膏沿途所見麥疇芃長足副所期惟近/畿尚未能霑足不識麥苖能如東省否耳)農事王畿驗¶
返舟¶
　　日影¶
齋窓覘日影辰巳率得正舟窓覘日影東西殊難定其¶
理固易明舟動而齋静(叶/)静應動有常動應動無證伊¶
余豈臆説書聞諸復性¶
　　陜甘總督明山奏請帯徴甘省積欠銀糧降㫖加¶
<pb:KR4f0005_WYG_260-7a>¶
　　　恩普免欠糧其欠銀凖奏分年緩輸詩以誌事¶
地瘠邊陲乏蓋藏欠糧普豁免輸將(甘肅地瘠民貧前/此承辦軍需歲有)¶
(蠲貸愚民幾習以為常自大功告成惠無可施而節年/所借籽糧例應如期償納乃頻歲因災歉収舊逋日積)¶
(明山遂請以銀糧分年緩帯雖云稍寛歲月仍不免有/追呼因降㫖將甘省歴年借欠倉糧四百四萬餘石加)¶
(恩槩行豁免俾邊氓宿負一清其未完銀/則如該督所請分作六年帯徴以紓民力)正供詎可逋¶
常賦六歲為期俾緩償何處吾民非赤子寜廑近地忘¶
遐方(向以廑字有平仄兩讀於廑念之廑徃徃通用而/字體則不拘今檢字書從广者正讀平聲又與勤)¶
(同義廑念字當從之亦有纔略等訓兼有仄音是通用/亦惟廑字其從厂者惟小屋及少兩訓且止有仄音不)¶
<pb:KR4f0005_WYG_260-7b>¶
(可相通第已徃難以悉為更正後/當視此為凖且以識學無止境)是惟補苴非長䇿樂¶
土思移闢展疆(蠲逋嘉惠貧黎第一時補救因思新疆/闢展等處沃壤數千里若内地之民願)¶
(徃墾藝非惟可資餬口並得豐贍身家洵為阜民至計/即如熱河張家口各處齊晉之民遷居謀生者歲増月)¶
(益不必官為招致也誠使甘省貧民知新疆有樂土可/耕人自願徃實利民長策而又非可敺之以官法者也)¶
(因詳諭明山悉心/講求以期實效)¶
　　定㨗地興濟二閘為減水壩因罷芥園減水壩工¶
　　　詩以誌事¶
洩漲圗為壩芥園近城揖盗慮開門(楊廷璋因去夏南/運河漲溢議於天)¶
<pb:KR4f0005_WYG_260-8a>¶
(津城外芥園左近建減水壩以備宣洩昨親莅相視以/其地逼近津城若於此洩漲無異開門揖盗因命於上)¶
(游另擇善地施工俟囬鑾再為閲定後閲㨗地興濟二/處可改閘為壩則上游已得暢消芥園之工竟可罷矣)¶
上游擬減豫則立衆議仍資周度爰(前閲興濟閘工以/其地河流深通御)¶
(舟足資浮送則重運粮艘無虞阻滯何藉閘為節蓄自/宜改作減水壩俾得暢流並宜落低數尺令盛漲早洩)¶
(不致驟溢為患㨗地亦然但是否可行未能自信因命/裘曰修至其地㑹同楊廷璋周元理履勘集議皆以為)¶
(宜拆去閘墻改為減水石壩並將壩底龍骨石拆低一/尺則河水不待平漕即可預閷其勢並疏下流引河至)¶
(岐口歸海處一律深暢以期/久逺兹復莅相度其議遂定)具曰予聖予豈敢亦因其¶
勢其弗諼年來清口頗收效(壬午南廵閲視河湖形勢/定五壩水誌隨時展拆清)¶
<pb:KR4f0005_WYG_260-8b>¶
(口使湖水暢消自後下河不受澇患頻歲有收實釜底/抽薪之長䇿兹㨗地興濟既改為壩則上游無壅積之)¶
(虞其下自不煩更治亦/猶開拓清口之意也)例此吾惟慎本根¶
　　題偕樂堂¶
東國旋舟蹕津門駐墅齋(天津行宮/名栁墅)徃來¶
慈履泰憩息静音諧書史原堪伴笙歌底用排萬民親¶
近意即是樂同偕¶
　　播醇齋¶
去歲來縁預祝¶
<pb:KR4f0005_WYG_260-9a>¶
釐兹因廽蹕小棲遲笙歌帗舞都無藉頗覺額齋兩字¶
宜¶
　　憶故大學士忠勇公傅恒用去歲臨第賜酹詩韻¶
去歲滇南力疾迴恰斯靣晤憶生哀(傅恒去歲自滇南/迴於天津復命迄)¶
(今一年餘兹復駐/此追憶為之黯然)樸齋即景依然也前席言人何徃哉¶
由古同為閲世客祗今誰是作霖材自憐無助涓埃者¶
後進方當竭力培¶
　　四月朔日作¶
<pb:KR4f0005_WYG_260-9b>¶
流水中消九十春清和景物又從新黄龍曉發指京國¶
赤子迴㸔别析津懶聽笙歌縁望雨甫霑分寸忽逾旬¶
菁葱麥色雖堪待十日為期廹轉頻¶
　　即事¶
去時麥最佳多雨虞致洳(武清等處瀕河之地去夏被/澇涸出後民間種麥甚廣仲)¶
(春經此麥已茁發察其土極濕潤惟恐多雨傷根兹雖/彌望菁葱然兩月未霑膏霔當此秀實之時又迫為盻)¶
(甘澤滋助雖徃來情景不/同而憫農之心總難釋耳)歸時麥猶佳弗雨秀恐誤泉¶
林對快霔已為(去/聲)京畿慮侵尋兩月來無一紓心處昨¶
<pb:KR4f0005_WYG_260-10a>¶
晚吐宻雲倐被風吹去盻霖愁固常所愧民夾路¶
　　賜歸里致仕大學士陳宏謀¶
北來恰值返南舟邂逅因之覿面諏川楫已辭惜長徃¶
風㠶非利却難留歸鄉自樂桑兮梓釋病當怡林與丘¶
雅憶岳陽樓記語行哉寜忘(去/聲)退時憂¶
　　詠漢玉杠頭筆筒¶
何代出泉壤於今伴管城穆全土為色粹尚玉含英堅¶
(玉/)脆(筆/)渾合相(去/聲)主賔莫逆情提擕便行笈批諾勵勤¶
<pb:KR4f0005_WYG_260-10b>¶
精¶
　　南塢¶
南塢近南苑易輿一策鞭雉門餘十里鷺序接千員麥¶
穗待吐壠禾苗新茁田(今春地氣滋潤秋禾早已佈種/茁苗麥亦將秀穗此時急需膏)¶
(澤優霔農功可冀有/成因而盼雨倍切耳)惟需膏雨沃渇望益怦然¶
　　至南紅門駐蹕作¶
啓程經此返仍居謁¶
聖祝¶
<pb:KR4f0005_WYG_260-11a>¶
慈悃畢攄東國田功真慶彼南畿農計頓愁予十朝了¶
識雖堪待一刻為懐亦不紓饒是舊吟粘素壁㑹心寜¶
有忘(去/聲)其初¶
　　題徳夀寺¶
殿堂重建又經年喬木蘢葱祇故然下馬入門早忘獵¶
無僧守寺莫非禪(寺遭乙亥回禄後經重建/祗令苑𨽻看守弗居僧人)風飄旛影¶
演真偈鳥啄窓虛窺法筵¶
大徳由來必得夀儒宗梵義有同詮¶
<pb:KR4f0005_WYG_260-11b>¶
　　舊衙門行宮即事疊癸未詩韻¶
東國返廵斿錢春夏意稠按程近可駐承¶
慶詎圖遊傍砌新苔潤出簷古木修少年樂羣處憶故¶
每含愁¶
　　䕃榆書屋口號¶
一樹當庭緑影新百年曾䕃古時人古柯新葉相依倚¶
不識孰縁與孰因¶
　　謁元靈宮¶
<pb:KR4f0005_WYG_260-12a>¶
圓殿中天聳瑶階幾級披境規閬苑製樹是女牀枝那¶
有求仙念惟殷祝¶
嘏思精廬粘昔句却為坐移時¶
　　微雨(四月初/六日)¶
徹夜雲聚散奈何風阻之侵晨息屏翳遍野落棼絲日¶
晃旋成霽寸餘纔畧滋無能消渇望祇覺益齎咨¶
　　海子行¶
元明以來南海子周環一百六十里(元明諸家記載並/稱海子周圍一百)¶
<pb:KR4f0005_WYG_260-12b>¶
(六十里今繚垣故址劃然/實按之不過百二十里耳)七十二泉非信徴(日下舊聞/稱有水泉)¶
(七十二處近經細勘則團河之泉可指數者九十有四/一畝泉亦有二十三泉較舊數殆贏其半稗野無徴大)¶
(率類/是)五海至今誠有此(舊稱三海今實有五海子但第/四第五夏秋方有水冬春則涸)¶
(耳/)諸水實為鳯河源藉以盪渾防運穿(海子内泉源所/聚曰一畝泉曰)¶
(團河而瀦水則有五海子考一畝泉在新衙門之北曲/折東南流經舊衙門南至二閘凉水河自海子外西北)¶
(來入苑滙之其水發源右安門外之水頭莊東流折而/南入海子北墻至此又南流五海子之減水自西南注)¶
(之又東南流出海子東墻過馬駒橋至張家灣入運團/河在黄村門内導而東南流逕晾鷹臺南過南紅門五)¶
(海子之水自北注之又東流出海子東南是為鳯河東/流歴東安武清境至天津之雙口與永定河㑹渾水藉)¶
<pb:KR4f0005_WYG_260-13a>¶
(此盪漾乃成清流又東至韓家樹入大清河又東至西/沽入運雖五海子之水與凉水河團河時相灌輸而二)¶
(河正流仍各判别若玉泉則由昆明湖逹於長河穿禁/城出東南流為通惠河至通州入運並不經行海子與)¶
(一畝泉團河渺不相渉綜而論之通惠河源在北入運/最近凉水河源居中入運次近鳯河源在南入運最逺)¶
(源委秩然不紊前代著述家未加稽考率/以玉泉牽附海子支離可笑因詳訂之)歲乆淤閼事¶
䟽治無非本計廑黎元蒲葦㦸㦸水漠漠鳬雁光輝魚¶
蟹樂亦弗恒來施矰繳徒説前朝飛放泊迤南有臺髙¶
丈餘晾鷹猶踵前明呼其顛方廣不十丈元院何以容¶
仁虞(吳偉業梅村集云晾鷹臺元之仁虞院也今臺基/宛然尚存其顛不及十丈勢不可以建院即云臺)¶
<pb:KR4f0005_WYG_260-13b>¶
(或傅院而旁近皆曠地杳無院/址可徴髣髴其謬不待辨矣)二十四園冺遺蹟(偉業/又言)¶
(明置二十四園明時較元更近豈有二十/四處澌滅無存若此且不能一舉其名耶)耕地牧塲較¶
若畫是何有於國用資裕陵詔諭量斯窄所存新舊兩¶
衙門中官爾日體制尊一總督更四提督(見明朝/宫史)有如¶
是夫勢燄薫内虛外怨禍來乍大軍曾此經南下(我朝/)¶
(太宗文皇帝時六師既圍燕京分兵南下道經海/子如入無人之境舊傳曾于此中射黄羊鹿兎)閹逃¶
不知何所之縱横路便黄羊射勝朝廡殿但存名(在新/舊兩)¶
(衙門之間相/距各十餘里)頽垣落桷埋榛荆葺為駟廐飛龍牧時得¶
<pb:KR4f0005_WYG_260-14a>¶
良騎出駿英沿其成例海户守芻蕘徃焉雉兎否設概¶
聽之將無禽(苑中鳥獸皆馴豢之物豈能任游手弋獵/竟無典守向以子輿氏文囿之喻不免過)¶
(情設果聽民盡取乆之將無雉兎所謂盡信書不如無/書曽有詩紀及此然雖有禁制亦豈如孟子所云殺麋)¶
(鹿者如殺/人之罪乎)如殺人罪則何有少時習獵歲歲來獵餘亦¶
復攄吟裁五十年忽若一瞥電光石火誠迅哉即㸔平¶
原雙栁樹疊為賓主凡幾度(苑中有雙栁其一先萎補/植之拱把矣其一復繼焉)¶
(萎補相踵撫而増懐/縁起並悉昔所為賦)世間萬事付不知風擺長條祗如¶
故¶
<pb:KR4f0005_WYG_260-14b>¶
　　東廵迴蹕恭奉¶
皇太后至御園作¶
水陸舟車里數千(徃還計三/千餘里)仲春啟¶
駕夏初旋¶
康强逢吉心增幸來徃咸亨念釋懸那惜杏桃消御苑¶
益憐禾麥渇公田封章無誤明敭濶(每行幸閣部本章/隔二日一發不致)¶
(誤覽獨六品以上大/員俟廽鑾始引見耳)銓部宣傳莫慢延¶
　　賦得龍應鳴鼓(得孚字八韻/)¶
<pb:KR4f0005_WYG_260-15a>¶
賦紀鼓鳴應傳稱龍見雩氣無以潛閡感有不言孚沮¶
澤蟠神物原田援杖枹倐能膏雨霔㨗似赤霄符霮䨴¶
興巴郡靈竒著蜀都左(太/冲)家文豈誕董(仲/舒)氏術寜需待¶
澤兹方甚述先彼亦徒何當霈優渥立見麥禾蘇¶
　　微雨(四月十/一日)¶
自晨還達晚宻灑復踈零其奈艱優渥空教望色形寸¶
餘纔得潤刻亦不遑寜入夕雲重佈庻幾雨霈靈¶
　　山東廵撫富明安奏報得雨口號誌事¶
<pb:KR4f0005_WYG_260-15b>¶
近畿望澤逮畿南齊甸重霑寸以三(富明安奏東省自/三月初一二等日)¶
(普得透雨今於四月初六日自申至/酉復得雨三寸近省各屬均獲霑足)速自置郵傳喜信¶
雖批欣慰益增慙¶
　　直𨽻總督楊廷璋奏報保定得雨詩以誌事¶
冬雪京南遜京北春霖京北似京南(去冬京師迤北冬/雪優霑而京南分)¶
(寸不足今年近畿至天津春/雨短少京北亦約畧相同)前朝正惜潤惟寸保定今¶
聞逮以三(四月十一日京師自晨至暮雨纔及寸今楊/廷璋奏保定自初十酉刻至十一辰刻得雨)¶
(三寸餘雖較此間畧優究/亦未為霑足仍難釋懐也)念彼那無稍幸慰對兹祗有¶
<pb:KR4f0005_WYG_260-16a>¶
益惶慙盼雲聚矣雲剛聚散復隨之轉不堪¶
　　讀宋之問集¶
附勢瀧州貶實宜雒陽匿豈趙家岐發私終害王同皎¶
獲罪還因張易之術駁預修三教録材華獨擅五言詩¶
未知孰勝雖褒語原是曹劉降格時¶
　　江西興安縣舉人李煒年躋百齡來應¶
萬夀恩科㑹試三塲納巻神采倍增洵為熙朝上瑞雖¶
　　　榜放未經入彀特賜國子監司業職銜加賞内¶
<pb:KR4f0005_WYG_260-16b>¶
　　　府縀疋並親製詩以紀盛事¶
人瑞期頥儘有云春闈應試未曾聞三塲竟得全文字¶
一命應教奨毖勤雅化育材欣夀世(同時舉子年八十/以上賞翰林院檢)¶
(討銜者有李珩等十八員七十以上當國子監學正/銜者有丁福隆等十六員實為從來史冊中所未見)宏¶
恩錫類祝¶
慈雲端知欲笑胡安定年詡㑹昌最出羣¶
　　題錢維城花卉十二幀¶
　　　梅¶
<pb:KR4f0005_WYG_260-17a>¶
幾枝斜入碧寥天洗盡鉛華浄且娟那更無端閒佈景¶
月香水影自如然¶
　　　&KR1431;¶
丹葩翠葉娜交加品賽臨安龍井茶漫議不堪供茗椀¶
朶擎仙露是流霞¶
　　　紫藤¶
紫雲嬝嬝復森森無藉流風態若沉獨榦未曾施松栢¶
别裁寫出渇賢心¶
<pb:KR4f0005_WYG_260-17b>¶
　　　桃花¶
種自西來植沃土周南已詠灼其華景龍學士曾何謂¶
清婉辭惟樂府誇¶
　　　薔薇¶
芳園風物正馨薫笑買薔薇獨出羣裛露掇英如灌手¶
不知誰稱(去/聲)讀其文¶
　　　杜鵑¶
間(去/聲)緑流丹剪蒨羅天然麗質耐吟哦詩人强半稱思¶
<pb:KR4f0005_WYG_260-18a>¶
蜀不識巖花可識麽¶
　　　魚兒牡丹¶
曾聞佳種得三湘綴榦纍纍低且昂疑是離騷補花譜¶
水晶宮裏號花王¶
　　　櫻桃花¶
嫩青淺白襯娟娟千葉花開獨可憐莫怪枝頭結子少¶
從來名實那兼全¶
　　　紫蝴蝶¶
<pb:KR4f0005_WYG_260-18b>¶
徒觀蠕動如生翅縱是翩飛不離(去/聲)叢似與南華增注¶
語栩蘧一任付東風¶
　　　芍藥¶
雅淡風情綽約姿侍花王必爾為宜揚州聞説種稱上¶
惜未曾逢爛漫時(南廵迴蹕每以三月過/維揚猶未及花開時也)¶
　　　荼䕷¶
瓣纈鵞黄色占中鋸鈎貼榦傲東風園人欲採渾艱致¶
詎獨秋葵衛足工¶
<pb:KR4f0005_WYG_260-19a>¶
　　　罌粟¶
無香有色謾評讕長短奚如平等觀却笑滿罌堆著粟¶
祗供把玩不供餐¶
　　即事¶
常山今報到雨勝保陽霑(正定総兵張和奏報四月十/一日正定宻雨霑灑三寸有)¶
(餘麥壠大田均資潤澤/似較保定所得為優)祗此猶澤靳慙他對景拈一心¶
無所措三白竟虛占(時憲書按月輪佈九宫遇三白在/下俗稱三白落地為多雨之占邇)¶
(日濃隂頻佈風輒散之雖月/逢三白占騐猶虛益深顒盼)幸見雲容佈飛亷作惡嫌¶
<pb:KR4f0005_WYG_260-19b>¶
　　詣¶
　黒龍潭祈雨¶
十歲之中九望雨無能調幕是誰愆園門曉出祈¶
靈澤歴歴青郊閲夏田¶
地潤昨秋多種麥將成失望喜徒云幸㸔禾黍新秧茁¶
(今春二三月及四月初旬雖節次得雨然毎得不過一/二寸麥收定歉矣幸大田新秧已茁則以昨歲秋霖冬)¶
(雪積潤所致非如徃年未得佈種/可比而稚秧待澤尤殷益切渇望)㸔茁新秧盼益殷¶
作霖自必有¶
<pb:KR4f0005_WYG_260-20a>¶
神操顒籲興雲立霈膏石級崇隆仍歩禱為民敢復謝¶
年髙¶
壁詩請雨歴年循慙是奉¶
天子萬民設曰躬行沿例事更何顔以對羣臣¶
　　河南廵撫永徳奏報得雨¶
封章來各省行幸到隨批(清曉詣餐黒龍潭祈雨即於/祠旁傳  視事因其地逺引)¶
(見人員不令隨徃而各省/奏章至仍即時批答也)祈雨兹三叩霑膏聞一犁(永/徳)¶
(奏開封歸徳河南南陽汝寜陳州六府許汝陜三州俱/於三月廿九日得雨四五寸至八九寸不等四月初六)¶
<pb:KR4f0005_WYG_260-20b>¶
(七日省城復得雨盈尺河北之懐慶衛輝同日亦霑渥/澤披覽雖為慰懐然正當禱雨而來逺慰益殷近盼矣)¶
逺方農為(去/聲)慰近處澤殷徯廹望山雲吐朝隮漸薈兮¶
　　即事¶
幾片雲飄幾㸃雨倐開霽為倐生風饒知祗益千愁劇¶
愧是羣稱一念通¶
　　山東廵撫富明安復報得雨¶
正兹渇雨望興雲齊甸霑膏一再聞(富明安奏濟南東/昌兖沂萊等府俱)¶
(於四月初六七日得雨二三寸不等省城又於初十日/亥時至十一日巳時得雨四寸近省州縣亦同日均霑)¶
<pb:KR4f0005_WYG_260-21a>¶
(膏/霔)欣彼那堪觧此惄惄誠還覺是虛欣剛㸔輕靄天邊¶
佈旋(去/聲)作終風樹杪紛深愧無能調六幕河東移粟計¶
徒勤(近畿麥苗缺雨即使目前霑澤尚恐收成分數少/虧而山左渥被春膏麥田芃茂可望豐收曾諭撫)¶
(臣仍弛海禁聽商舶販載赴津接濟又京城去歲麥收/甚歉幸運東麥二十餘萬石至京平糶至今價不加昂)¶
(因諭撫臣於新麥登場後察其時值平减/即為購辦運京備糶亦補偏救弊之計耳)¶
　　西直門外作¶
春闈既畢例掄元清曉還宮自御園稚黍吐苗膏亟待¶
宿麰齊穗浪空翻期殷十日更五日愁欲無言復有言¶
<pb:KR4f0005_WYG_260-21b>¶
二月青郊此輦度率成孤望向誰論¶
　　賦得至人心鏡(得虛字八韻/散館試題)¶
無已徳斯備至人名豈虛用心祗應(去/聲)耳惟鏡可方諸¶
照物非求照如他不設如將迎見俱冺内外界胥除皎¶
皎映常朗存存功詎踈静專象乾馬妙有藴坤輿復禮¶
旃磨藉澹華金錯袪寜須鑄尹夀罏火費相於¶
　　微雨(四月廿/六日)¶
昨日微雨未成寸今日微雨寸未成族雲意謂將大霈¶
<pb:KR4f0005_WYG_260-22a>¶
不風仍自徂而輕電光亦滛裔雷響亦砰訇人云地氣¶
或已接我慮¶
天道殊難憑晚來視西北薈兮蔚兮山靄增庻幾嘉&KR0584;¶
中夜零無眠孤望空怦怦¶
　　詠四靈¶
麏身馬足誰傳像扶幼養綏孰識聲祥不祥因聖人定¶
昌黎作觧義猶精¶
　　　右麟¶
<pb:KR4f0005_WYG_260-22b>¶
堯舜時稱治世符欽明濬哲繫斯乎百三十見漢章帝¶
以是為祥莫若無¶
　　　右鳯¶
養氣含神固不虛先知昭兆那勝書廟堂之上藏巾笥¶
曳尾塗中自弗如¶
　　　右龜¶
神變雲從佐化權為霖施溥利農田法經行健象君徳¶
敢不時乗勵體乾¶
<pb:KR4f0005_WYG_260-23a>¶
　　　右龍¶
　　題宋人名畫集册¶
　　　范寛雪江漁艇¶
逺山如睡玉為冠平江不凍漁舟攢位置依稀富春灘¶
冬漁弗嘬收嚴竿罟師取魚計多般籪&KR2000;網罛技各殫¶
皸瘃那避手足寒持鬻豪門供食單苦樂均齊良獨難¶
畫者寓意觀為(去/聲)歎刻削細窮絲髪端而筆意勁而神¶
完不問可知出范寛(樓鑰云范寛畫刻削窮絲髪而行/筆堅勁幅中人物樹石細入毫芒)¶
<pb:KR4f0005_WYG_260-23b>¶
(而清勁迥出知為寛蹟無疑此冊各幀俱無欵印而筆/墨並臻神妙信非宋人不能因按畫譜所論辨識之)¶
　　　梁楷蕉石圍棋¶
緑蕉叢畔聚嘉賓减筆衣巾各有神(梁楷宋寜宗時畫/院待詔圗繪寳鑑)¶
(稱其善畫人物傳於世者皆草草謂/之减筆此幅簡勁有致定出楷手)雖是心中無勝負¶
未如袖手坐觀人¶
　　　郭忠恕竹林水閣¶
水閣俯蒼茫何人坐納凉氷盤簇沉李石逕䕶浮篁境¶
絶塵凡氣神逰翰墨香輞川圗漫展(忠恕有摹王維輞/川圗本見郁逢慶)¶
<pb:KR4f0005_WYG_260-24a>¶
(書畫題䟦記李廌畫品亦稱其作樹似王摩詰兹/以内府所藏維畫較之益可為忠恕藍本之證)早已¶
識河陽¶
　　　宋廸松隂對瀑¶
松蓋緑隂稠盤陀獨坐留隔溪試逰目飛瀑見擡頭謖¶
韻相倡和寒光互盪流師承知有自大似李營邱(廸山/水師)¶
(李成又喜畫松朱謀垔亟稱之此幅氣韻瀟/灑極類營邱而松隂䝉蔚更可信為廸作)¶
　　　劉夢松水仙山&KR1431;¶
斟酌穠纎賦色宜紅&KR1431;白間(去/聲)水仙枝雙龍猶印宣和¶
<pb:KR4f0005_WYG_260-24b>¶
璽知是曾藏修内司(墨畫水仙瞥見疑是趙孟堅但幅/内有宣和雙龍小璽因考宣和畫)¶
(譜云劉夢松以水墨作花於淺深之/間分顔色輕重以此知非趙作矣)¶
　　　賈師古負薪孝養¶
閒逸筆描孝養情應縁噬指返柴荆畫圗所貴扶風化¶
師古真稱不負名(圗繪寳鑑云賈師古善畫人物師李/伯時白描得閒逸之狀此幅筆墨近)¶
(之所繪蓋後漢/孝子蔡順事)¶
　　　李公麟寒林神駿¶
寒林䕃淺莎結子肥且美神駿弗覊馽齧草而飲水馳¶
<pb:KR4f0005_WYG_260-25a>¶
驟無之施鞭筴無之使貌馬自得性龍眠誰並比(宋濓/云公)¶
(麟畫馬貌其自得之性圗中馬/俊逸有神固知非他人所能辦)技愈韓幹法意寓莊周¶
㫖¶
　　　燕文貴山堂㑹友¶
勝處四美既具斯時二難亦并語雖弗可聞得大都不¶
渉塵情(文貴山水不專師法自成規範説本郭若虛而/樓鑰亦稱其布置精工别有一種風氣此幅筆)¶
(法不名一家翛然無塵/凡氣非燕家景致而何)¶
　　　趙昌杞實鵪鶉¶
<pb:KR4f0005_WYG_260-25b>¶
畫鵪名取安亦每入食單獨立餐野實得處(上/聲)義堪觀¶
(宣和譜載趙昌雙鶉圗世不經見江少虞嘗云以/手捫摸不為采色所隠乃真昌畫也觀此益信)¶
　　　劉松年老萊戱綵¶
七十猶然奉二親一家樂事孰堪倫故應寫入南越紙¶
不負傳將荆楚人歌舞竛竮總兒態趨蹡爛漫任天真¶
誰云敦禮師承近私淑僧繇早契神(陳善謂松年人物/師張敦禮神氣精)¶
(妙過之此所畫老萊子事實/奕奕有神知為暗門傑作)¶
　　風雲行¶
<pb:KR4f0005_WYG_260-26a>¶
謂風有知乎何以雲聚而即起謂風無知乎何以雲散¶
而即止百神宜各有所司豐隆胡譲婆庾一至此無劉¶
昆之渡河爾風蓬蓬從孰是有赤烏之投潭爾雲漠漠¶
從應矣少讀子輿言王無罪歲理風乎雲乎信何辜所¶
以致斯實不能恕已¶
　　五月朔日作¶
渇雨意徒顒羲輪那駐蹤已愁臨仲夏聊幸逮分龍(埤/雅)¶
(五月謂之分龍言夏/多雨龍各有分域也)佇即霈優澤庻猶蘇苦農龍舟閒¶
<pb:KR4f0005_WYG_260-26b>¶
繫岸節事不勞供¶
　　賦得桂枝生自直(得良字八韻/朝考題)¶
物各具本性木推桂性良種從天上落疑帶月中香朽¶
壌那能育靈區始肯藏枝生無屈曲粟綴有芬芳叢灌¶
惟逹上隂森詎藉傍四時恒此緑五色占(去/聲)其黄卉譜¶
友稱栢食單匹祗薑小山如可賦待作棟兮梁¶
　　山東廵撫周元理奏報得雨¶
昨月廿五微雨零不成分寸增惶怦孰知山左即此日¶
<pb:KR4f0005_WYG_260-27a>¶
復霑三寸歡民情(周元理奏省城於四月二十五日自/未至酉得雨三寸近省各屬相同大)¶
(田得此滋培秋苗更為有益京畿是日雖有/雨意而霑不及寸覽奏彌覺慰以滋愧耳)彼民此民¶
同廑隠豈以慰逺而忘近日甚一日歎乏計諉諸氣數¶
吾何忍¶
　　題惲夀平山水小景¶
　　　水村清曠¶
茅店沙汀向逺空幾株踈樹颯秋風水村展證子昂巻¶
(石渠寳笈有趙/孟頫水村圗巻)結構雖殊氣韻同¶
<pb:KR4f0005_WYG_260-27b>¶
　　　清溪釣艇¶
平湖一艇小如梭織出輕綃萬頃波意不在魚都觧道¶
既然把釣又云何¶
　　　蘆汀秋晚¶
緑水平沙弄影差老枝花重不勝垂衡陽浦上雁聲斷¶
正是驚寒欲宿時¶
　　　沙洲平逺¶
氣已中和水抱洲境兼藴藉樹吟秋分拈不觧為合作¶
<pb:KR4f0005_WYG_260-28a>¶
小景疑還笑陸游¶
　　　雙峯聳翠¶
傑峙凌空映碧潭大峯卓立小峯参相當非是張旗鼓¶
漫擬西湖北與南¶
　　　夜山雲宿¶
山藏雲脚雲如宿雲䕶山腰山若飄正我屏營極望澤¶
為霖霶霈冀崇朝¶
　　　叠嶺重泉¶
<pb:KR4f0005_WYG_260-28b>¶
幾層峻嶺幾層泉泉似琴調嶺畫懸驀憶萬松寺(在盤/山)¶
入路清人耳目懶鳴鞭¶
　　　嵐扉煙曲¶
武夷九曲是耶非靄靄巖嵐䕶似扉偏祗浮煙關不住¶
任他飛去任飛歸¶
　　雨(五月初/四日)¶
自晨霏細絲申刻乃霶&KR2621;劚地潤三寸開雲霽片時惜¶
哉兩眉蹙恧矣一心知那更稱聊慰惟殷繼霈施¶
<pb:KR4f0005_WYG_260-29a>¶
　　端午日詣¶
　暢春園問¶
皇太后安¶
雨潤纔三寸曰霑實自瞒敢踈午日謁那博¶
懿懐寛依例菖蒲户懶看糉黍盤兩年闋慶節(午日例/奉)¶
(皇太后於御園觀競渡昨歲及今俱以/盼雨未展節事詣  暢春園問    安)調幕愧無端¶
　　直𨽻總督楊廷璋奏報麥收分數詩以誌事¶
方伯報麥收約計七分書是疑為慰耳其語誠信乎細¶
<pb:KR4f0005_WYG_260-29b>¶
觀具清單各府原分臚歉者五六分豐者八分餘(初閲/楊廷)¶
(璋摺稱通省麥收分數核計約在七分以上疑所言不/足信及細覽所列各府清單則自五六分至八九分臚)¶
(陳州縣各數歴歴可按其説又似不妄第/京畿盼澤甚殷不能因逺慰而紓近恧也)截長補短間¶
七分允非虛通省固合筭一縣斯向隅逺豐而近歉其¶
咎益恧吾無已效惠王移粟為早圗(京師及近畿麥收/現俱歉薄勢不得)¶
(不似去嵗之運麥平糶以資接濟而豫東二省麥並豐/收因勑兩撫臣各購麥十萬石運京供糶並令山左仍)¶
(弛海禁俾商販/流通益裕民食)¶
御製詩三集巻九十七¶
