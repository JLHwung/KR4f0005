# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.060602
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷五十
<pb:KR4f0005_WYG_108-1a>¶
欽定四庫全書¶
御製詩二集卷五十¶
　古今體六十六首(甲戌六/)¶
　　擬古詩三十首(有序/)¶
　　擬古之作盖扵選辭命意之中寓論世知人之㫖¶
　　曩於㡬暇擬古詩十九首復倣江文通雜擬每一¶
　　染翰如見古人扵毫楮間今年夏山荘永晝瀏覧¶
　　篇籍念自西京迄扵六代才人林立縁情之什各¶
<pb:KR4f0005_WYG_108-1b>¶
　　具性靈文選所甄菁英斯備諷詠之次輙思摹傚¶
　　而衆體殊塗興懐異趣名家麗製羙不勝掇因仿¶
　　文通例各取其一聊見舉隅至四言則漢魏僅渉¶
　　餘波自必溯源風雅七言數章椎輪太質欲暢斯¶
　　㫖又當馳騁三唐其他單章偶見如紹統泰機軰¶
　　夲未成家概從刪汰别體若束晳補亡應璩百一¶
　　鮑照數詩往嵗均有専製無取複出又文通雜擬¶
　　中媫妤紈扇而外别鮮流傳孫許元虚選臺未録¶
<pb:KR4f0005_WYG_108-2a>¶
　　故亦畧諸且河梁贈荅為五言權輿醴泉祗存都¶
　　尉兹乃首列子卿以補其闕綜而計之得三十篇¶
　　亦如文通之數叙其梗槩用示别裁以次綴篇自¶
　　娱清晏云爾¶
　　　蘇子卿(贈别/)　　　　　　　　武¶
日日金馬門相對或無語聞君當逺行語不盡愁緒乃¶
識非傷暌何當惜歡聚願為並翼飛而乏凌雲羽之子¶
身歴地伊我心馳所况子非常人武勇紹乃祖努力酬¶
<pb:KR4f0005_WYG_108-2b>¶
主知莫繋交情苦仰瞻日與月東西相背處其心苟不¶
隔合朔從堪覩¶
　　　魏文帝(芙蓉池作/)　　　　　　　丕¶
琳池植水華因名芙蓉池芙蓉照水鮮其芳清襲余(叶/)¶
㩦我翰墨侣言燕淡蕩時遵陸琱輦陳渉川華舟随凴¶
軾覧嘉禾建旄摩喬枝畢景出皓星拂暑吹凉颸戰勝¶
倘未能佺喬安可期不如愛景光及此青年姿¶
　　　曹子建(白馬篇/)　　　　　　　　植¶
<pb:KR4f0005_WYG_108-3a>¶
白馬錦連錢遥從大宛来大宛有龍種其始出天池椀¶
蹄善汗血珍重藏貳師漢使持金求遮攻反居竒以此¶
命廣利期至堅城陲郡國惡少年數萬人以西子辭白¶
首父夫别紅顔妻哀鳴忘鴻雁壮志勵熊羆琱戈耀日¶
明羽檄臨風馳左摧䧟鮮卑右突陵月氐青年近億往¶
黄髪盈千歸請聴天馬歌蒲梢西極徕俶儻逰閶闔權¶
竒觀玉臺何如獲白狼犬戎終不随¶
　　　王仲宣(従軍/)　　　　　　　　　粲¶
<pb:KR4f0005_WYG_108-3b>¶
不䏻安蓬蓽乃復求簪纓食禄盡臣莭此理亦易明朝¶
聞刁斗嚴明公當西征秉羽笑懦夫割鉛夲儒生既愧¶
主吏蕭發蹤功已成兼慙留侯張坐謀帷幄稱我公智¶
勇恢安藉賛襄仍伐檀恥素餐槖筆猶堪行閭閻戒繹¶
騷儲胥夙充盈津前方桂舟河上營蘭坰親友逺来餞¶
揮去無戀情雖云一旅勞所務萬方寜行看大勲就凱¶
歌入鄴城荘馗花似烟平樂酒如渑何必繋吾土永言¶
希令名¶
<pb:KR4f0005_WYG_108-4a>¶
　　　劉公榦(贈徐幹/)　　　　　　　　楨¶
任已無不可事君良獨難菅蒯攻佔畢致身希朝端誰¶
知動拘束禮法不為寛譬彼鳥攖羅豈能刷羽翰與君¶
隔豈遥數仭之掖垣犁然限東西有情不能宣鄙人對¶
終日可以無一言同心而暌乖一日如三年鳥亦有翼¶
並樹亦有枝連吁嗟我不如沉思發浩歎繾辭兾紓憂¶
憂乃益甚焉¶
　　　阮嗣宗(咏懐/)　　　　　　　　　籍¶
<pb:KR4f0005_WYG_108-4b>¶
歡聚離别端繁華憔悴根富貴豈不重更有重者存苟¶
非喬羡質失路徒悲辛髙奔速人老憂懐託藻言¶
　　　張茂先(情詩/)　　　　　　　　　華¶
飽不知饑餒聚不知别苦胡然琴瑟和而各秦越䖏月¶
亦照我帷風亦拂我户怦怦撫空牀脉脉與誰語展䇿¶
誦關雎爰獲我心所¶
　　　陸士衡(贈弟士龍/)　　　　　　　機¶
友生有離聚兄弟無西東卒然當逺别愵焉傷我衷居¶
<pb:KR4f0005_WYG_108-5a>¶
者勸加餐行人囑保躬臨岐逝将分悲意填秋空胡為¶
鶺鴒原竟覿牛馬風¶
　　　陸士龍(荅張士然/)　　　　　　　雲¶
士固信知已微君孰與言遥遥動参商有言曷能宣扵¶
時况行邁悠悠山復川井邑豈宿識風俗非所便故鄉¶
真可懐逰子吁可憐夢寐或見君宛是樂羣年驚覺嗟¶
索居寫恨酬斯篇¶
　　　潘安仁(河陽縣作/)　　　　　　　岳¶
<pb:KR4f0005_WYG_108-5b>¶
我夲志烟霞㧞茅非所希一朝荷明揚儼與諸公陪混¶
玉既心恧妨賢亦面怩無禆人或容豈不畏虚縻以此¶
解組黻天陵駕言歸東山有羙林秀蔭發華滋登臯偶¶
舒嘯臨流或賦詩弱不勝耒耜課耕常及時自謂可終¶
年越畔無外思孰謂十行降復俾百里司既已承眀命¶
寜令為繭絲此邦頗知禮朱博治異齊臨水每有悟淆¶
之濁匪宜鈎距我不能所能尚無為登城眄廣原阡陌¶
緑依依巾車循鄙鄉薑芋分町畦男耕而婦織民和訟¶
<pb:KR4f0005_WYG_108-6a>¶
亦稀弦歌或可聴卓魯安足期夫子儻相過能無笑割¶
雞¶
　　　潘正叔(贈河陽/)　　　　　　　　尼¶
事君貴行道内外詎殊途召父及杜母至今垂令譽廊¶
廟豈不佳衮職慙補苴聞君一縣花與民共歡娱户不¶
閉深夜遺不拾通衢東山林谷幽寜復懐歸無¶
　　　張景陽(詠史/)　　　　　　　　　協¶
易稱見㡬行寜以終日需醴忘穆生去申公徒嗟吁遥¶
<pb:KR4f0005_WYG_108-6b>¶
遥千載下此風一何孤惟有二疏傅髙尚能繼諸十二¶
通論語吾職不為辜宦成而不去後悔将何如公卿餞¶
之行祖帳臨東都髙詠蟋蟀篇揮霍尋歡娱多財志損¶
賢多財過益愚不獨肥遯嘉卓識堪為模¶
　　　左太沖(招隠/)　　　　　　　　　思¶
青雲盖危地窮林足安身山水不論價烟霞可養神巖¶
阿太古室鹿豕忘憂賔松篁奏仙籟薜蘿掃俗塵天池¶
沆瀣涵其中有錦鱗惟其不貪餌是以鮮挂緡巢許是¶
<pb:KR4f0005_WYG_108-7a>¶
我師涓務是我隣衡門有芳謡可以書諸紳¶
　　　劉越石(扶風歌/)　　　　　　　　琨¶
西京舊帝都扶風拱黄圖昔為繁華里今為禾黍墟金¶
張貴既歇鄒枚文亦忽惟有金銅仙流淚辭漢月僕夫¶
秣我馬家人送我行客途始扵此據鞍且復停四顧何¶
所往吾意方茫茫凉秋多悲風偏拂征人裳放馬蘼蕪¶
坡散歩松楸下拾得鄼侯名未央前殿瓦帝業尚如此¶
何况蓬茨間憤緒填胸臆欲語哽不言悲傷令人老棄¶
<pb:KR4f0005_WYG_108-7b>¶
置勿復道瞥電能㡬時成名苦不早蠖屈以求信龍蟄¶
以存身至今西山下㡬見餓死人利獲害每随失暫得¶
亦恒請聴扶風歌勸君權重輕¶
　　　盧子諒(時興/)　　　　　　　　　諶¶
璿璣無停運四序調嵗籥但見春復秋豈悟今非昨百¶
年等瞬息石火槁熲若北邙有鬱柏東海無大藥不如¶
愛景光随時自為樂清風動帷幌華月蕩林薄洗心鏡¶
至清振衣踞崇崿天機存其真詎因物止作可道非常¶
<pb:KR4f0005_WYG_108-8a>¶
道希夷契冲漠¶
　　　郭景純(逰仙/)　　　　　　　　　璞¶
仙人世常有所貴凌世出燕昭及漢武安得有仙日東¶
海水湯湯蓬莱山崒崒元圃種琪花神皋聳玉室是中¶
煉水碧羽化定可必子登授我簡云是瑶臺律大隠亦¶
甚難只有園稱漆¶
　　　何敬祖(雜詩/)　　　　　　　　　劭¶
有風西南来知是行金商四序本逓嬗何獨於秋傷草¶
<pb:KR4f0005_WYG_108-8b>¶
芳日以歇樹緑日以黄砧聲發逺村月色延虚堂虚堂¶
獨不見迢迢憶逺行箧我齊紈扇葹我越羅裳仰瞻河¶
鼓星相㑹宛成雙㑹則其歡短别則其愁長¶
　　　陶淵明(咏貧士/)　　　　　　　　潛¶
亨屯信有命達人安所丁已或不介意旁觀為惻生傷¶
㢤彼貧士踽踽林中行未火出蓽門見肘歸柴楹豈不¶
苦饑寒嗟来羞見稱愧我誠何謂五斗猶繋情¶
　　　謝康樂(逰赤石進帆海/)　　　　　靈運¶
<pb:KR4f0005_WYG_108-9a>¶
撰辰尋勝逰際斯莭清和擷芳佩蘭茝窮變餐烟霞赤¶
石近枕海進帆凌滄波乗桴我素志况可拾影娥朝陽¶
神来賓元螭以馭車恬瀾導我逰此樂信如何疑見三¶
壺山縹緲復嵯峨溟澥雖萬變不離一勺多終焉任虚¶
舟泛覧窮天河¶
　　　謝宣逺(張子房詩/)　　　　　　　瞻¶
紫色及蛙聲聖王之驅除三秦属弗靖有征發車徒方¶
舟盖長川組練眀廣衢頓此項城陰息衆且斯須葆祠¶
<pb:KR4f0005_WYG_108-9b>¶
四百年鬰鬱松柏扶借問祀何人留侯神清臞和鈴爰¶
至止&KR0923;桂陳樽壺甄揚乃在徳聖心夫豈徒歌詩命從¶
官表宅之意乎緬想嬴政虐斯民離炭塗公子報韓仇¶
博浪中属車下邳契幽叟深折乃授書卒為王者師能¶
忍藴廟謨蒼旻佑赤靈龍凖徳充符伊人實賛襄婉婉¶
多竒謀運籌帷幄中决勝千里餘功成求赤松翩飛向¶
仙都我后方沛公良其人則無奮藻揚休風旋顧慙嗟¶
吁¶
<pb:KR4f0005_WYG_108-10a>¶
　　　謝法曹(秋懐/)　　　　　　　　　惠連¶
能令人傷者夫惟值金秋有月皆惨淡無風不䬒䬟載¶
觀古之人宋玉亦我儔當其悲来時偪塞填九州是時¶
天宇晶絳河見舉頭一嵗纔一㑹感彼女與牛露立濕¶
衣裳幽薄螢火流竹響何颯㳫蛩吟復唧啾人生百嵗¶
間駒隙難喻遒一往不復還自審安為謀英雄誇兄嫂¶
蘇子志已酬買臣訶其妻覆水難再收不殊鄙丈夫焉¶
及東陵侯曠觀無可依不如事豪逰太華停我車少海¶
<pb:KR4f0005_WYG_108-10b>¶
維我舟却笑求仙人勞生終何投¶
　　　顔延之(始安郡懐都/)　　　　　延年¶
星斗既上懸山河亦下列大禹錫元圭至今九州别江¶
漢海朝宗㟥衡地奠臬讜憶子期諫誕鄙髙唐説我来¶
守此邦撫字慙心拙去去奉眀詔省闥班聨綴内外亦¶
何殊行道宜及莭進退兩無就俯仰一何劣扵古有眀¶
訓尸禄戒位竊行将謝華簪躬耕敦素悦¶
　　　鮑明逺(翫月城西門廨中/)　　　　照¶
<pb:KR4f0005_WYG_108-11a>¶
髙堂漫張燈九華非夜明空庭度螢火其光何猥瑣微¶
蟲彼何為蘭膏有盡時何如天上月萬古騰清輝徘徊¶
銀漢表淡蕩玉閨時浮雲無纎痕千里同一思宦逰多¶
拘束乗閒偶逰目隔牕散塵襟蔽櫳延清矚始聞曲發¶
郢既命琴抽蜀親串及友朋共此叙情睦芳夕随地佳¶
何必深山曲¶
　　　王琅邪(荅顔延年/)　　　　　　僧達¶
竊聞君子交久敬淡如水琴音失鍾期伯牙不復理余¶
<pb:KR4f0005_WYG_108-11b>¶
扵五倫中忘年遇吾子崇情實師範清氣消吝鄙惟蘭¶
芝並馨惟鼔聲相倚敬業竹素園奥研翰墨理時當莭¶
序佳百昌向華羙春山翠可望新波緑瀰瀰載泛李杜¶
舟言溯顔曽旨此樂何倐忽一日三秋矣瑶篇寄逺音¶
深誼託精擬佩以矢弗諼荅以云如是¶
　　　謝元暉(直中書省/)　　　　　　　脁¶
委佩近彤庭書紳依紫殿瓦鴛散日輝渇烏傳漏箭緑¶
陰藹禁林已有新鶯囀當階紅藥芳影翻視草案鳳池¶
<pb:KR4f0005_WYG_108-12a>¶
盍仙朋豈以樗材賛承眀有直宿寝門違視膳怦焉鬰¶
吾衷賢勞何獨見緤組非夙志願託凌風翰¶
　　　沈休文(咏湖中雁/)　　　　　　　約¶
春来水滿塘廻雁報年光唼錦新花暖梯縠碧浪凉往¶
羽帶南雲歸背㸃北霜飛空或成羣宿浦必以雙兩翅¶
依春秋一心惟瀟湘¶
　　　范彦龍(古意贈王中書/)　　　　　雲¶
昔者尹與邢磬折服中心何必定相妬等是侍禂衾北¶
<pb:KR4f0005_WYG_108-12b>¶
海䝉知初南皮被恩深遭逢都大同光儀獨可欽梧桐¶
豈散木鳳皇非凡禽将託萋菶枝必有雝喈音余獨何¶
為者濫竽集泮林願言企良覿省闥隔沉沉¶
　　　任彦升(贈郭桐廬/)　　　　　　　昉¶
維舟富陽江遲我心儀者云是早見候失期乃吾也有¶
心悲共傾有手歡同把竹柏懐三冬冠盖輝五馬聚艱¶
離每易音衆知則寡後㑹杳茫茫欲别還難捨從此天¶
一涯有衷向誰寫¶
<pb:KR4f0005_WYG_108-13a>¶
　　　江文通(望荆山/)　　　　　　　　淹¶
桐柏襟淮源江漢帶荆甸湘沅既已疏衡巫扵是奠楚¶
望快平生蠡測愧踈賤俯仰翰墨林唱酬風月宴金樽¶
亦有醇玉几寜無薦中心别感傷㳺賞非所戀汨羅淪¶
靈均永懐涙如霰¶
　　　邱希範(早發漁浦潭/)　　　　　　遲¶
春水漲漁潭朝霞起赤亭富春深秀區峭舊含餘清置¶
浦何淡淡標峰盡亭亭行春爰及時攬俗兼課耕停彼¶
<pb:KR4f0005_WYG_108-13b>¶
錦埭車發此鏡川舲烟景幻迷離水物呈芳馨愧無能¶
卜居合暫託幽情糾慢諒未能卧治庶可稱¶
　　再題避暑山荘三十六景詩(有序/)¶
　　避暑山荘者玉塞之神臯金庭之奥域也我¶
皇祖聖祖仁皇帝肇斯靈囿標三十六景題句繪圖垂¶
　　示册府朕既恭次¶
元韻附刻篇末前秋周覧勝槩復各賦五律一章仍就¶
　　舊題成咏今年敬奉¶
<pb:KR4f0005_WYG_108-14a>¶
安輿来駐扵此自夏至初過訖扵處暑招凉延爽弦望¶
　　再更㡬政之餘登臨攬結乃知三十六景之外佳¶
　　勝尚多萃而録之復得三十六景各題二十八字¶
　　其中有¶
皇祖當年題額者亦有邇年新署名者統前後計之得¶
　　列仙福地之數匪謂洩造物無盡之藏盖即由舊¶
　　之中寓知新之㫖云爾¶
　　　麗正門¶
<pb:KR4f0005_WYG_108-14b>¶
　　行宫因山髙下繚以石城正南一門曰麗正朝臣¶
　　啟事外藩入覲皆由扵此¶
巖城埤堄固金湯詄蕩門開向午陽(避暑山荘門舊稍/偏東因闢此門應)¶
(當陽/之義)兩字新題標麗正車書恒此㑹遐方¶
　　　勤政殿¶
　　離宫視事之所顔以勤政¶
皇祖¶
皇考舊章也山荘前殿亦以是名之¶
<pb:KR4f0005_WYG_108-15a>¶
漫施藻棁長階莎具足雲山四面羅不息自强勵勤政¶
永欽¶
家法詠卷阿¶
　　　松鶴齋¶
皇太后所御内殿齋名松鶴祝頤夀也兹奉¶
慈聖扵山荘之東亦以名齋随時随地長樂¶
春暉用以志慶¶
常見青松蟠户外更欣白鶴舞庭前西池自在山荘内¶
<pb:KR4f0005_WYG_108-15b>¶
慈豫長承億萬年¶
　　　如意湖¶
　　山荘勝處政在一湖隄偃橋横洲平嶼矗隠暎亭¶
　　榭境别景新此則曲岸若芝英故以如意目之¶
塞水恒流此處渟栁湖蓮島偶摹形烟容波態皆如畫¶
属意悠然在杳冥¶
　　　青雀舫¶
　　澄湖放艇&KR1574;光摇碧載月為宜衝雨亦有竒致黄¶
<pb:KR4f0005_WYG_108-16a>¶
　　龍綵鷁無取過華¶
溶溶塞水浩無涯桂檝蘭橈向晚移月朗寥天駕青雀¶
空眀宛是泛瑶池¶
　　　綺望樓¶
　　樓在城西南隅下視縁隄廬舎闤闠歴歴可數山¶
　　環水抱儼在畫圖中¶
埤堄岑樓聳翠林每因眺逺一登臨萬家烟火随民便¶
(此語乃今懸皇祖御/書聨句    樓上)¶
<pb:KR4f0005_WYG_108-16b>¶
聖度原如天地心¶
　　　馴鹿坡¶
　　靜宜園有馴鹿坡乃黒龍江将軍所進其地以使¶
　　鹿為俗山荘則濯濯麌麌惟性所適無異家畜故¶
　　亦以名坡¶
馴鹿親人似海鷗丰茸豐草恣呦呦靈臺曽被¶
文王顧例視寜同塞上麀¶
　　　水心榭¶
<pb:KR4f0005_WYG_108-17a>¶
　　界水為隄跨隄為榭彌望空碧彷彿笠澤垂虹景¶
　　色明湖蘇白未得專羙¶
一縷隄分内外湖上頭軒榭水中圖因心秋意蕭而淡¶
入目煙光有若無¶
　　　頤志堂¶
　　河亭迤北疏軒面爽¶
皇祖題曰頤志堂陸士衡有言頤情志扵典墳豈徒繕¶
　　性葆真之為適¶
<pb:KR4f0005_WYG_108-17b>¶
窈窕山深水復清虚堂夏五足怡情欲因致逺惟寜静¶
匪慕嵇康自養生¶
　　　暢逺堂¶
　　清舒山館之東臨鏡湖為崇臺緑栁遥隄紅荷近¶
　　渚牆外羣山羅列奔凑矯首遐觀斯為最暢¶
崇臺湖上俯澄清暢逺新標即景名¶
淵鑑當年超物表靜觀萬類入空眀¶
　　　靜好堂¶
<pb:KR4f0005_WYG_108-18a>¶
　　山荘幽邃静如太古盖無地不然此間竹凈苔清¶
　　覺鳥語泉聲都増靜賞¶
翠屏遮户静無塵&KR0766;&KR0766;階前長緑筠琴薦筆床都恰當¶
想因翰墨緬風人¶
　　　冷香亭¶
　　方亭東向俯臨碧沼荷净蘋香露白風清時氷心¶
　　玉壺殆不是過¶
四柱池亭繞緑荷冷香雨後襲人多七襄可識天孫錦¶
<pb:KR4f0005_WYG_108-18b>¶
彌望盈盈接絳河¶
　　　採菱渡¶
　　湖波澄碧水面多菱葉浮貼水背日花開佳實脆¶
　　香與蓮房水芝並薦故取摩詰詩中語名其處¶
菱花菱實滿池塘谷口風来拂棹香何必江南羅綺月¶
請看塞北水雲鄉¶
　　　觀蓮所¶
　　平湖曲渚在在荷香景中以之標名者不一此間¶
<pb:KR4f0005_WYG_108-19a>¶
　　雲廊䆗窱方亭虚敞¶
聖祖題額在焉洵為甲觀¶
寳題恒煥¶
聖人字氷牖仍凴君子花助感每教驚逝水追歡曽未¶
泛流霞¶
　　　清暉亭¶
　　虚亭臨水清曠絶塵宵月晨曦春林秋蓼揚輝絢¶
　　目所謂清暉娱人恍然可遇¶
<pb:KR4f0005_WYG_108-19b>¶
水複山重静且便竒葩異草四時鮮始知謝客饒佳句¶
擬學唐家度小年¶
　　　般若相¶
　　山荘清净地有水皆阿耨無峯非靈鷲别剏蘭若¶
　　奉妙荘嚴相當是踞獅子座説大般若經時¶
雁堂小築竺招提獅子林如畫出倪無相相中真實相¶
梵稱般若豈無稽¶
　　　滄浪嶼¶
<pb:KR4f0005_WYG_108-20a>¶
　　山泉滙為湖沼澄泓見底孤嶼臨流悠然得滄浪¶
　　趣¶
緑洲朗潤蕙蘭榮日對滄浪之水清俯㓗搴芳無限趣¶
那更分别足和纓¶
　　　一片雲¶
　　山中雲氣朝暮晴雨變滅無端或起樹中或浮水¶
　　面或来樓牕几榻間以片目之所謂一滴水知大¶
　　海味也¶
<pb:KR4f0005_WYG_108-20b>¶
白雲一片纔生岫瞥眼岫雲一片成變幻千般歸静寄¶
無心妙致想泉眀¶
　　　蘋香沜¶
　　度橋而北廻望烟水淼瀰碧藻青蘋溶漾可數凉¶
　　風微度袖拂餘馨何必芳洲杜若¶
香風摇蕩緑波涵花正芳時伏數三詞客關山月休怨¶
来看塞北有江南¶
　　　萬樹園¶
<pb:KR4f0005_WYG_108-21a>¶
　　北枕雙峯之南平原徑數千餘畝灌樹成帷幄緑¶
　　草鋪茵毯雖以園名不施土木今年都爾伯特部¶
　　長入覲即園中張穹幕集名藩錫燕燒燈陳馬伎¶
　　火戯燕樂之為時盛事¶
原田每每曽聞傳麀鹿麌麌載詠詩秀木佳陰塵不到¶
乗凉㸃筆合扵斯¶
　　　試馬埭¶
　　我朝馬政超越往代每當秋獮出塞考牧别羣相¶
<pb:KR4f0005_WYG_108-21b>¶
　　其駑駿而調試之故知金埒編錢直是兒戯¶
試馬榆陰錦埭平流珠歕玉祗虚名驪黄牝牡皆形相¶
(九方臯相馬在牝牡之外然馬必騸而後/得良牝牡皆不適用此盖列子假藉之詞)騏驥惟當識¶
性情¶
　　　嘉樹軒¶
　　萬樹園之東檜栝蔚蔥老幹蟉枝童童垂蔭搆軒¶
　　其下取無忘封殖之義¶
就樹搆軒陰易得軒前種樹待陰遲因知事半功惟倍¶
<pb:KR4f0005_WYG_108-22a>¶
契理皆然詎止斯¶
　　　樂成閣¶
　　塞田晚播早収屆白露即已銍艾登塲正秋廵行¶
　　獮期也閣踞城墻壠畝参差黄雲彌望三時憂憫¶
　　扵斯稍慰¶
近逺山田一望彌秋廵恒值樂成時璇題寳篆垂¶
明訓稼穡艱難尚可知¶
　　　宿雲簷¶
<pb:KR4f0005_WYG_108-22b>¶
　　平臺因逈為髙逺峙雲表滃浡朝飛竒峰四起暝¶
　　歸擁樹縈繚簷端即景命名正山中所有也¶
出楹寫霧還歸宿薈蔚常㸔顥氣通却訝稚圭非至此¶
如何先獲我心同¶
　　　澄觀齋¶
　　山荘林巒水石在在仙都嵐翠波光逺近交暎炎¶
　　歊為之盡滌足令胸次灑然豈惟騁懐逰目¶
背山臨水搆清齋翠蔭簷端緑繞階别裁(去/聲)不期句成¶
<pb:KR4f0005_WYG_108-23a>¶
逈閒居每致意為佳¶
　　　翠雲巖¶
　　山荘東北多重巒複嶺逰雲往来嵐翠欲滴虚簷¶
　　四眺正在千巖萬壑中¶
嶻嶭横拖一縷斜濃青細白蔚槎枒有形變態無形韻¶
粉夲真堪示畫家¶
　　　罨畫牕¶
　　横嶺如曲屏霞標一室據其勝前為平臺牕列逺¶
<pb:KR4f0005_WYG_108-23b>¶
　　岫題曰罨畫董巨荆關誰能辦此¶
霞標雲閣小延停異草仙葩撲鼻馨凉峭塞天初過雨¶
近峯逺嶺總来青¶
　　　凌太虚¶
　　亭居北嶺之複孤峯㧞地羣山環拱登斯亭者如¶
　　陟閬風俯懸圃禦㓂泠然未足為喻¶
冠峯亭子倚崚嶒與顥氣俱六位乗設使歩兵曽到此¶
應聞長嘯發孫登¶
<pb:KR4f0005_WYG_108-24a>¶
　　　千尺雪¶
　　吴中寒山千尺雪明處士趙宧光所標目也南廵¶
　　過之愛其清絶因扵近地有泉有石若西苑盤山¶
　　及此並彷其意而命以斯名且為四圖合貯其地¶
　　詳具圖巻中¶
為愛寒山瀑布泉引流疉石儼神傳楞嚴驀地臨溪寫¶
離即凴参属偶然¶
　　　寜静齋¶
<pb:KR4f0005_WYG_108-24b>¶
　　諸葛孔明澹泊寜静二語千古名言¶
皇祖所至若御園之澹寜居山荘之澹泊敬誠皆取其¶
　　義兹以名齋匪惟慕賢實以述¶
祖¶
既深始静心堪㑹致逺而寜道亦該妙契神詮㕘不盡¶
武侯豈獨幹時材¶
　　　玉琴軒¶
　　千尺雪之南曲澗湍流潺潺衆玉中韻合宫徴正¶
<pb:KR4f0005_WYG_108-25a>¶
　　不必撫絃動操已令子期神往¶
玉自無言比桃李水因不競中宫商五絃正是薫風莭¶
治慕虞廷化日長¶
　　　臨芳墅¶
　　曲阜平岡縁蹊被隰無葩不秀有卉皆芳别墅數¶
　　椽自足幽趣¶
竒葩異草四時芬八百功常鼻觀聞是藥是花俱採取¶
文殊扵此亦疑黂¶
<pb:KR4f0005_WYG_108-25b>¶
　　　知魚磯¶
　　湖水清甘魚樂國也石磯臨流無心垂餌相忘之¶
　　適當非濠上所知¶
出水輕鯈樂意洋臨磯欣覺㑹心長由来萬物天機適¶
安用勞勞辯惠荘¶
　　　湧翠巖¶
　　石罅泉源出山荘西北淙淙潺潺下為瀑布依巖¶
　　為佛廬隔林明殿三楹東向晨曦朝爽空翠四合¶
<pb:KR4f0005_WYG_108-26a>¶
㧞地青蓮聳徳水天人来往作音娱驀逢杖錫權教往¶
試問眉毛拖地無¶
　　　素尚齋¶
　　梨峪清軒不施雕繢丹雘¶
皇祖常所御處崇朴素明雅尚備見於¶
天筆標題兩字中矣¶
棄日無過静讀書讀書靜合是山居披翻却又難耽靜¶
無逸明明啟廸予¶
<pb:KR4f0005_WYG_108-26b>¶
　　　永恬居¶
　　山中境爽氣和致足怡神恱性既佳風景且樂阜¶
　　安引養引恬慎修思永¶
皇祖御題齋額意在斯乎¶
壺中瓊島鬰懸居景物惟恬氣象舒已是洞天傳¶
玉簡得教福地續琅書¶
　¶
御製詩二集卷五十¶
