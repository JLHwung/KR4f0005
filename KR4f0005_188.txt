# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:12.342932
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷二十五
<pb:KR4f0005_WYG_188-1a>¶
欽定四庫全書¶
御製詩三集卷二十五¶
　古今體一百二首(壬午九/)¶
　　六月朔日喜晴作¶
幾片徂雲散若流今朝始釋苦霖憂晶熒日朗消霉礎¶
西北風来入小樓旋轉初辰幸如願徊徨彌月憶從頭¶
積贏廿九曽何謂不閏餘閒秖閏愁¶
　　日影¶
<pb:KR4f0005_WYG_188-1b>¶
綿雨彌月過赤曦應朔開昭育德旣盛朗照光亦焞散¶
鬱有獨神除溽無不晐金翼稍南飛大火將西囘雲片¶
祛已淨日影漸轉來望久忽遇之寜弗欣我懷徘徊展¶
我鏡依遲上我階宜暘信美矣流陰何迅哉鏡中幾㸃¶
星愁霖添以纔¶
　　納翠樓五詠¶
　　　鏡水¶
小樓曲榭蔽臨池樓上開窻影鑑宜却悟鏡雖能照物¶
<pb:KR4f0005_WYG_188-2a>¶
要於用貴合其時¶
　　　屏山¶
法在倪黄伯仲間假山歲久似真山横陳謾議艱舒巻¶
朝暮烟雲變態閑¶
　　　松風¶
聲在天風觸在松無過假相(去/聲)偶相(平/聲)逢懶稱徃事陶¶
𢎞景一掃嫌他尚有蹤¶
　　　蘿月¶
<pb:KR4f0005_WYG_188-2b>¶
蘿葉森森蘿蔓垂無端月入影參差岸樓設擬虚舟艤¶
恰似浣花㸃筆時¶
　　　靜觀¶
屏山鏡水皆真縡蘿月松風合静觀但是偶然聊寓意¶
一思無逸怵難安¶
　　賦得涵虚朗鑑¶
天水涵虚處襟懷朗鑑餘際空常澹澹照物祇如如目¶
逺隨飛鳥心閒玩戯魚碧猶喜雲斂紋不藉風舒信是¶
<pb:KR4f0005_WYG_188-3a>¶
得神畫堪通論政書慿䦨適幾暇絜矩毎開予¶
　　恭奉¶
皇太后御園賞荷作¶
南廵甫廻蹕彌月值愁霖晴定農民慶荷開¶
聖母臨得申歡養志久¶
鑑敬勤心試聽龍池樂都成角徴音¶
　　恱霽亭放歌(六月初/六日)¶
四日快晴始慰然昨夜驟霖復悵惘詎予無屋足避漏¶
<pb:KR4f0005_WYG_188-3b>¶
心切小民怨咨想今朝此亭信可恱大霽虗明怡萬象¶
旋愁旋喜毋固必或者予衷失涵養觀過知仁縁厪農¶
自解自憐自偶賞¶
　　湛然室口號¶
如鏡空明如水澈物形不示照隨來謾言假藉虚題額¶
此室何曽定見賅¶
　　覽尹繼善摺奏江南望雨因而成詠¶
閏夏京畿彌月陰江南正復望甘霖莫非予土思時若¶
<pb:KR4f0005_WYG_188-4a>¶
艱致所思皆遂心¶
廵檐甫過苦霖憂閱摺翹懷霑澤不置筆仍希久晴好¶
望多安得不生愁¶
　　詠和闐玉鳬魚壺¶
和闐緑玉尺五髙纒頭歲貢罽以包玉人琢磨精釐毫¶
漢銅鳬魚壺製標魚泳鳬翔圍腹腰不惟其肖其神超¶
父已(商/)丙辰(周/)相為曹事不師古厥訓昭無能擲山學¶
神堯熱海砂礫閒棄抛來賔翦拂成珍瑶席上之珍何¶
<pb:KR4f0005_WYG_188-4b>¶
獨遥¶
　　愁霖(六月初/十日)¶
六月雨時行久晴安可必閏五已澇麥大田烜頼日難¶
禁更漬霖雨輙心憂慄前日甫恱霽無何復雲出雖未¶
即霪霖溽潤鮮乾室昨夜轉大作侵曉陰猶宻廣厦或¶
致漏比户怨倉卒無計俾安處况慮農功失繁露以鼓¶
攻迂緩嗟儒術祈晴詣玉泉責已寧從質¶
　　詣玉泉求晴(六月十/一日)¶
<pb:KR4f0005_WYG_188-5a>¶
旱來求雨澇求晴事異同歸重穡情古廟千秋¶
神佑永泰階六幕我慙生澤惟時爾多惟沴望固奢哉¶
心固誠¶
天德好生資翊贊願收雲勢放曦晶¶
　　晴¶
廻舟猶澍雨到苑漸開晴詎是予誠格由來¶
神貺明所希旬日霽庶可晚田耕¶
天鑒欽昭赫滿盈志敢萌¶
<pb:KR4f0005_WYG_188-5b>¶
　　復雨(六月十/四日)¶
連朝爽霽逢昨晚殷雷震雷而幸弗雨徹夜陰晴訊星¶
斗燦逹曙質明霧來迅曉霧常占晴此語殊不信始猶¶
散細脚繼乃霈暴陣可憐兩日晅得未償失分民怨咨¶
誰致我過任豈吝坐立胥弗安展轉庸可遯過午雲勢¶
開徬徨慰且慭十日指期遙五字吟遣悶¶
　　襍興¶
北地旱實多愁旱我其常去秋今夏澇愁澇新試嘗其¶
<pb:KR4f0005_WYG_188-6a>¶
常却慣經新試轉難當分劑各殊致聊復言其詳旱如¶
望遠人既至心怡慶未至亟望時無過憂徬徨澇如剥¶
牀膚切近灾堪傷未離(去/聲)正劇際其苦難推忘以此例¶
旱澇厥愁易較量浩浩氣方來摐摐聲未央雲師何不¶
仁旱時惟深藏澇時乃乘勢大為吾民殃¶
天德本好生無往不復臧百神胥受職悔禍庶降康要¶
之均我咎調幕無良方¶
　　喜晴(六月十/七日)¶
<pb:KR4f0005_WYG_188-6b>¶
三朝晴已定方敢喜云然愛見炎蒸日均叨廣庇¶
天悔予言或戅幸此運將旋亟命借籽種俾毋誤晚田¶
　　討源書屋即事¶
問¶
安毎此退疇咨半夏常愁對雨斯三日連晴收礎溽樹¶
蟬聲亦覺鳴怡¶
　　味閒齋¶
山陰有室窈而虚偷暇聊圖繁慮紓設問味閒何所味¶
<pb:KR4f0005_WYG_188-7a>¶
祇宜閒者未宜予¶
　　題澹寜堂¶
窻涵背水白户對面山青觸目樂仁知因心契澹寧志¶
明淨波澈遠致聳峰亭交養動還靜相忘色與形取名¶
縁蜀史玩象在羲經敬憶¶
含飴處¶
堯文此式刑(予十二歲時䝉/中於暢春園内)　　(皇祖恩養育宫/賜廬曰澹寧居)¶
　　搆虚軒口號¶
<pb:KR4f0005_WYG_188-7b>¶
峯頂虚軒接顥空别峯紺宇鏡光中儻來搆思於何會¶
縹渺依稀正復同¶
　　漢玉螭璧謡¶
崑山璊玉良工鐫(赤玉曰璊/又曰瓊)雙螭升降交蜿蜒食清亦¶
弗遊濁焉似浮碧水偃蹇蟠乃知以瓐(碧/玉)為質堅尚之¶
瓊英絅則然否則佳城血浸殷出土不知伊何年文木¶
作架陳書筵穆如與古相周旋¶
　　仿趙孟頫梧陰髙士圖用題趙句元韻¶
<pb:KR4f0005_WYG_188-8a>¶
不必七絃攫琴音流水彈傳神非阿堵師意試臨看¶
　　泛月襍興用陸游詩落景餘清暉輕橈㺯溪渚以¶
　　　句為韻賦詩原韻¶
北郊敬躬行冐雨出闉郭五十餘日中愁霖日索寞其¶
間豈無霽膩雲時作惡晴定兹稍慰星漢泛廓落¶
廻憶春南廵歴閱江浙境水鄉偏少雨花栁弄晴影松¶
自属棲霞石應讓龍井謝屐不沾泥一一窮佳景¶
佳景固亦欣所欣在耕鋤麥緑菜花黄香風攬轡餘青¶
<pb:KR4f0005_WYG_188-8b>¶
齊及趙燕一例民安居春蹕實未負得詩率已書¶
得失詎有常古語譬凡荆歸來兩月間嗟哉澇象成浩¶
浩泥滿塗車馬跡為清奚怪怨咨民貴糴艱釜烹¶
望後霽三日漲水退石磯鵲噪晴可卜蛩吟秋欲歸我¶
愁亦漸去去并徂雲飛適可漾蘭舟髙樹猶斜暉¶
斜暉漸下舂旋與西山平金烏入寥朗明當雲不生以¶
此稍慶幸其餘胥所輕莫認徒清遊穡事心中横¶
福海一百頃(御園東池為福海也/  皇考時所命名)周遭十一橋卧波白¶
<pb:KR4f0005_WYG_188-9a>¶
鵞眠戢浪赬魚跳風從西北來秋意已蕭蕭乗涼貴紆¶
徐何必催鳴橈¶
滄池如顗腹容物殊空洞逾望月上遲東林徒目送初¶
更金繩吐掃却煙花夢謂我過時賞是為誰所弄¶
忽憶孟襄陽輕橈泛耶溪放翁與之然水宿友鷗鷖以¶
句為韻語浄明如玻璃即景聊仿為非欲較髙低¶
望晴懼澇間倐欲餞殘暑連朝朗霽天自此庶不雨麥¶
芽已失囷黍實冀堪杵夜風拂星羅歸舟遵曲渚¶
<pb:KR4f0005_WYG_188-9b>¶
　　立秋(六月十/九日)¶
閏後莭常早秋前報立秋金行先十日火德已西流風¶
至頓含爽雲徂不欲留晚蕎全種未愁過冀消愁¶
　　題宋玉鸚鵡銜桃杯(相傳孝宗製以/進德夀宫者)¶
江山半臂宛中分那慮飛來鐵馬羣製器已看鸚鵡啄¶
侑筵想對綺羅紛兩宫慈孝且相詡五國凄凉不復云¶
德夀良辰酹梅石一杯可到岳王墳¶
　　新秋玉泉山¶
<pb:KR4f0005_WYG_188-10a>¶
昨日西風勁夏雲散以無晨凉適尋勝秋意若斯夫溪¶
鳥繁絃奏山花襍錦鋪白藏工繪事著眼在髙梧¶
　　創得齋¶
創得得來久山清水復明恰遊今歲始正值曉秋晴孔¶
席何曽暖歐辭特有情尋聲逕前去覺亦稱斯名¶
　　擷翠樓¶
今歲玉泉幾度來愁霖望霽毎徘徊山陰一曲茲初到¶
阿閣兩層窻正開興在林間誠偶爾恐妨政務轉怦哉¶
<pb:KR4f0005_WYG_188-10b>¶
重重翠色増濃潤憂樂惟人自取裁¶
　　乘凉登玉泉山絶頂¶
玉峯雖不髙特立自為頂是日秋風佳趂爽躋層嶺嶺¶
巔有疏軒遊目興懷永南廵返蹕來七旬駒隙影愁中¶
瞥眼過晴定茲徼倖黍苗救半收稻秀芃千頃嗟我上¶
農夫努力期實頴用茲稍自慰希夷寥廓境舎利塔當¶
庭示我觀平等¶
　　題麗矚軒¶
<pb:KR4f0005_WYG_188-11a>¶
髙軒峯頂若鸞翔騁目無遮極渺茫秋色秋聲虚檻外¶
遙飛逸興到山莊¶
　　罨畫窻¶
朝暮煙嵐變莫窮試詢此畫若為工分明巖室霞標左¶
(避暑山莊霞標室/其東曰罨畫窻)秖欠錘峯驀入中¶
　　涵漪齋¶
白屋碧波濆虚明天水分閒來堪閲世風到自成文苦¶
雨愁何在對晴且復欣荷叢雙翠鳥飛去帶餘芬¶
<pb:KR4f0005_WYG_188-11b>¶
　　題倚晴樓¶
髙樓今歲原初到所喜慿䦨恰倚晴雲不稱閒縁盡歛¶
日雖婪暑已饒晶黍田卽漸添黄色梧砌分明逓颯聲¶
兩月愁霖詩句減撚鬚頓覺掞毫生¶
　　練影堂¶
濺沫飛巖練影明以空為色寂為聲司空廿四標詩品¶
流動如斯可入評¶
　　影湖樓¶
<pb:KR4f0005_WYG_188-12a>¶
湖水清無滓湖樓髙有天快晴宜入影是日共澄鮮佳¶
句於中得閒情率與蠲劉郎真可笑海上覔神仙¶
　　王䝉秋巒夕照¶
温潤神情秀㧞峯溪橋䇿杖有人逢底知夕照秋巒表¶
幾㸃丹楓間老松¶
　　竹宻山齋即事¶
暑雨今年恒弗時便宜緑竹放新枝愛虚欲識箇中趣¶
圖宻仍從他處移屢望孤梢風却寂乍嫌低葉露常垂¶
<pb:KR4f0005_WYG_188-12b>¶
麥無黍歉蕎纔種爾竹雖佳亦底為¶
　　偶題池上居¶
憂霖半夏太無聊皎日凉風霽接朝始覺秋光略可恱¶
恰看愁霧與全消砌蟲鼓脇鳴方響埭竹擡頭意亦超¶
四壁多粘望雨句此情秦越異遥遥¶
　　夜雨(七月初/三日)¶
晴剛欣半月雨又報三更那得髙眠穏真成畏事驚籲¶
停傾盎勢厭聽落簷聲曉起増繁慮無他秖望晴¶
<pb:KR4f0005_WYG_188-13a>¶
　　雨中西直門外三首¶
御殿因之返帝都雨中䇿馬䟦泥塗致齋歴此方徼倖¶
(五月廿/六日)兩月傷霖頓爾殊¶
久晴不足敵久澇今歲澇灾實異常昨夜兹晨纔細雨¶
潤連沮洳已湯湯¶
低禾髙秫都傷沴破壁頺垣不可看却繾江南方倖澤¶
一時攬轡感多端¶
　　天慶宫像元劉鑾塑¶
<pb:KR4f0005_WYG_188-13b>¶
南雕北塑古所傳大都神塑猶存元名手劉姓元與鑾¶
東嶽摶換稱元賢茲天慶像鑾坯埏棟宇剥落像巍然¶
呵護丁甲其敢延為新棟宇丹雘鮮像弗増易如故焉¶
是日路便展禮䖍髙居上帝絳莭翩侍臣儀從飄乎仙¶
曹司聾啞解事艱斯非曲欲為其難以神喻人至理存¶
一絜矩乃為心寒¶
　　鏡清齋卽景¶
新秋方一來細雨亦已止池荷有餘芳巖樹無雙美雲¶
<pb:KR4f0005_WYG_188-14a>¶
意猶戀晴波光早見底卜度心靡寧那識林泉㫖劬哉¶
祈惟年恧矣鑒乎水¶
　　鏡香室¶
玉鏡朗披光波香細逓美秋來花事䦨紅芳欲染紫我¶
聞濓溪翁是卉方君子花或可逾時人逾時老矣我有¶
用人責觸境懼乎此¶
　　畫舫齋口號¶
畫舫夤縁接鏡清來遊因便俯池楹米家煙雨非所賞¶
<pb:KR4f0005_WYG_188-14b>¶
惬意端知在快晴¶
　　抱素書屋¶
擇勝搆書堂周遭帶碧塘開窓玩芳芰得逕自脩篁匪¶
所誇丹雘允宜貯縹緗因之悟禮後掲妙十賢商¶
　　道寧齋¶
北俯液池水南含瓊島陰自然成道趣何不可寧心得¶
要神機契入微秘筦尋况今武保定益切旅獒箴¶
　　長河泛舟至鳯皇墩¶
<pb:KR4f0005_WYG_188-15a>¶
視朝禮具御園廻舟進長河一溯洄别墅(樂善/園)精藍(萬/壽)¶
(寺/)姑舎是昆明亟待試吟裁¶
湖墩至止可維舟今歲居然初度遊倒影樓臺依碧水¶
宜人霽景報新秋¶
　　戯題春風啜茗臺¶
徒傳啜茗對春風偶到新秋恱霽空小坐未曽安席上¶
髙擎早見滿甌中武文火候夫誰待窺伺神情若輩工¶
雅趣髙人非我事當年何杜笑難同¶
<pb:KR4f0005_WYG_188-15b>¶
　　巻雲亭¶
選字題亭曰巻雲夲因峭蒨冠楣棼却嫌半夏名不副¶
略得今朝意為欣舉目峯巒惬遙望甄心翰墨挹清芬¶
紫微佳句傳神邈&KR0766;&KR0766;青螺一㡧分¶
　　顧瑛芙蓉雙鴛卽用其韻¶
秋染紅拒霜水淺白沙渚雙鴛不知離夢中亦同處¶
　　和闐玉對瀑仙¶
如茵細草坐茸茸指㸃飛泉走白龍自是大宛仙種在¶
<pb:KR4f0005_WYG_188-16a>¶
採芝底藉命青童¶
　　吹嘘¶
嘘出氣口虚吹吐氣脣蹙一丹田陽類一肺腑陰屬陰¶
故急為寒陽故緩而燠開闔别乾坤羲經誰不讀至理¶
在人身反誠樂莫淑東國人倫郭西都宴喜陸糟粕實¶
甚焉孝標斯裹足¶
　　題宋人撲棗圖¶
誰家曲院池塘清一株棗樹當閒庭秋來纍纍佳實成¶
<pb:KR4f0005_WYG_188-16b>¶
羣兒玉筍皆崢嶸或是謝家諸弟兄否則童子遺(去/聲)王¶
曽撲不藉竿手雙擎以裾攓取以盤承於得戒貪都不¶
爭善哉繪事能傳情不惟傳情童訓精¶
　　七月八日恭奉¶
皇太后木蘭行圍啓蹕之作¶
通閏由來秋氣早孟秋初吉啟龍旃懸知瞻就迎諸部¶
㝡喜¶
康强奉大年按頓依然息衆力逐程特厪閲農田黍稌¶
<pb:KR4f0005_WYG_188-17a>¶
遭澇稀垂穗帑濟租蠲遑忍延¶
　　白河¶
白河之水竹箭翻塞山一帶為其源處暑漲退橋已架¶
行旅穏過無怨言去歲經此方待渡牽泅正資色目人¶
來往立俾輜重過撇捩直使洪濤掀今年渡河縱安逸¶
却因澇早一月前兩岸積水如去歲黍稌穗細色盡蔫¶
較量灾比昨秋重此况久矣心中存雖然此况心久存¶
目擊更切如傷論¶
<pb:KR4f0005_WYG_188-17b>¶
　　出古北口作¶
秦代長城太古秋清時來往習秋蒐刀耕火種率由出¶
壘敗垣頺那藉脩真是不征譏亦簡(凡關皆有稅惟古/北自康熙年間即)¶
(不征稅至/今因之)幸因弗澇穫還稠度關多稼欣逢慶一百年¶
前有此不¶
　　䟦馬¶
䟦馬却輿輦廿年一例便(自啟駕日日乗馬木蘭圍畢/始間御輿輦近有以宜御輿)¶
(輦為請者却弗許自乾隆辛/酉至今廿餘年不肯易此例)寧當因久懈率欲以身先¶
<pb:KR4f0005_WYG_188-18a>¶
陡峡落銀瀑晴峯生翠煙騁懷得遊目摛句亦軒然¶
　　喀喇河屯行宫懷古¶
往事徴難信猶傳此黑城(喀喇河屯䝉古/語為黑城也)軒庭新歲月¶
闉郭舊榛荆北界夫何藉山田已遍耕致茲詎容易益¶
凛守基情¶
　　翠雲堂¶
鬱鬱青松列四株庭前虬盖翠陰扶秋臨復此乗凉好¶
月上何曽對影孤過去片時卽萬古未來百歲待斯須¶
<pb:KR4f0005_WYG_188-18b>¶
崇山設以商顔擬不入留侯計裏趨¶
　　恭奉¶
皇太后至避暑山莊卽事一律¶
潦退今秋早半月¶
大安日日奉同行(去歲阻澇因先啟蹕隨路視橋道俱/妥始命諴親王恭奉    聖母就道)¶
髙年康健真堪慶¶
祖德恢鴻益厪情地自清凉聽午熱(是日/微熱)黍方秀實利¶
西成廣仁嶺度山莊近恰有排班哈薩迎(時哈薩克汗/阿布賚遣陪)¶
<pb:KR4f0005_WYG_188-19a>¶
(臣蘇爾統都勒特赫勒等入/覲適至山莊即於嶺前迎接)¶
　　題秀起堂¶
去年西峪此探尋山趣悠然稱我心搆舎取幽不取廣¶
開窻宜畫復宜吟諸峯秀起標髙朗一室包涵恱靜深¶
莫訝題詩縁創得崇情蓄久發從今¶
　　振藻樓¶
樸堂旣髙豁曲樓復窈窕平陵入屋中縁梯降雲表景¶
竒意亦新顔之曰振藻巒情將樹態興會殊不少却笑¶
<pb:KR4f0005_WYG_188-19b>¶
錦囊人較此渺乎小¶
　　經畬書屋¶
面山書屋號經畬詠有山泉閲有書不是研田擬唐(庚/)¶
墾欲因義路效兒(寛/)鋤五車學富何希彼兩字君難足¶
起予幾度來來消幾刻箇中安得樂三餘¶
　　山行¶
山行尋鹿亦尋詩妙合而凝巧搆思得失非他千古事¶
文章假我寸心知瀑飛絶澗聲偏冷峯較閒雲態更竒¶
<pb:KR4f0005_WYG_188-20a>¶
半夏不堪廻首憶緒情欲藉此間怡¶
　　靜含太古山房¶
秀起(堂/名)占髙朗山房别一區稱佳以幽僻契妙更清殊¶
松不煩新種石皆入古圖子西善忖度心得乃先吾¶
　　趣亭¶
小亭未足十笏勝趣乃占千山虚牖竒供曠覽崇巖逸¶
謝勞攀流動則資石瀑周遮不厭林關欲藉澄心觀物¶
詎云徒尚髙閒¶
<pb:KR4f0005_WYG_188-20b>¶
　　不遮山樓¶
山樓雖迥不遮山幾㸃新紅萬緑間竒破天慳欣始遇¶
尋常林壑擬從刪¶
　　熱¶
出關頓覺峭凉生旣至山莊熱轉迎無礙崖邉臨水坐¶
有時林下趂風行愛看荷朶芳菲在尚聽蟬聲三兩鳴¶
晚稼今秋尤藉曬憐民澇後補重耕¶
　　荷¶
<pb:KR4f0005_WYG_188-21a>¶
幾柄秋荷擢塞灘年年芳色待人看卉中怪底稱君子¶
頗似巖松耐歲寒¶
　　創得齋¶
了知深谷有山房策馬西峯下夕陽今歲初來即創得¶
昨秋熟處已將忘鳥吟花笑自餘樂月白風清無盡藏¶
婪熱固欣宜晚稼愛他嘉䕃亦乗凉¶
　　學古堂¶
書堂帶水復屏山小坐心常恧此間勉學¶
<pb:KR4f0005_WYG_188-21b>¶
祖功猶未逮那更學古有餘閒¶
　　中元日觀河鐙¶
山莊今歲中元度便放河鐙漾碧漣漫論盂蘭不遮閡¶
果然時莭有因縁一輪水月含天月萬朶金蓮映玉蓮¶
巖鹿未知為底事閙餘惟喜静尤便¶
　　避暑山莊啟蹕木蘭行圍之作¶
白露今年早中元度啓程野橋取路直潦水落潭平晚¶
稼偏宜熱秋空正快晴貴山求宿衛笑許鑒葵誠(哈薩/克汗)¶
<pb:KR4f0005_WYG_188-22a>¶
(阿布賚遣使請安為其所遣陪臣鄂莫爾色楞白特爾/二人懇留備羽林之屬因命為乾清門侍衛遷住伊犁)¶
　　賦得山泉賞¶
雲房¶
聖藻懸¶
志在賞山泉堪會知仁趣都包今古詮動歸縁有靜後¶
樂以憂先實政吾猶未¶
崇情祇喟然¶
　　濟爾哈朗圖行宫作¶
<pb:KR4f0005_WYG_188-22b>¶
卜克(嶺/名)今秋西取途先臨濟爾哈朗(讀作/平聲)圖戢櫜早慶¶
貞符彼(己夘過卜克嶺曽有/詩時尚未定西域也)安樂(䝉古語濟爾哈朗/漢語為安樂也)非¶
謀恱志吾黄野稼逢澇餘有碧空雲斂晚來無勤民習¶
武均心黽詎為髙齋景足娛¶
　　曉行口號¶
秋雲似霧傍峯攅曉月如氷過望圑野彴横溪連騎渡¶
炊煙出樹引人看¶
　　阿穆呼朗圖行宮作¶
<pb:KR4f0005_WYG_188-23a>¶
一宿圍埸近搆齋此憩停天然足山水成趣得軒庭率¶
省牽馱力堪頥情性靈顧名每思義寰海願康寧(蒙古/語阿)¶
(穆呼朗漢語/為康寧也)¶
　　過卜克嶺行圍卽景四首¶
本是賢王遊牧地非牟農父力耕田却因流寓増於昔¶
私墾翻多占界邉¶
界限周阹禁制詳鬱盤過嶺即圍場詰戎柔遠於焉在¶
家法昭然敢不蘉¶
<pb:KR4f0005_WYG_188-23b>¶
過閏今年謂早寒廹來午熱拂秋鞍晚田頼此方成熟¶
南望心因萬姓寛¶
卜克誠然恊瑞符新疆田牧創長圖爾時原未廢遊獵¶
(己夘秋過是嶺有貞符如卜克之句盖爾時回中雖屢/奏㨗逆酋尚未獻馘今幸諸部胥定屯政具興還憶當)¶
(年戒徒率獮間批答/樞函固無稽晷刻也)臨大事當有若無¶
　　雨獵(七月廿/六日)¶
塞山清曉雲如油須臾雨羃千峰頭獵騎已放奚事止¶
看城早駐藍旗斿(凡行圍以大黄纛為中權以白紅二/旗居左右翼之中兩翼前各以一藍)¶
<pb:KR4f0005_WYG_188-24a>¶
(旗分隊馳進至二藍旗/俱㑹駐看城則圍合矣)櫜鞬䇿馬便親往衝煙冐霧尋¶
清遊灑空時霏時却息岩枝澗葉翻銀流千二百卒宿¶
精練鴻絧尚致野獸稠弓漸無礙燥手濡無礙柔一發¶
中其麌再發斃其麀四十八旗夙習見哈薩厄魯心服¶
尤中朝或有諳古者謂當罷獵學文侯旣不受譽毁寧¶
受詰武身先意所留一之為甚亦弗再傳宣明雨當停¶
蒐¶
　　兩江總督尹繼善奏報髙堰五壩今歲未過水下¶
<pb:KR4f0005_WYG_188-24b>¶
　　　河州縣有收詩以誌慰¶
湖河分刌較分明兩壩東西示定程(洪湖水漲向苦五/壩多洩下河滋害)¶
(今春南廵指授督河諸臣以湖水過誌一尺清口/卽折壩十丈為準灑流澹灾實釜底抽薪善䇿也)兼值¶
今年未淮漲(淮水今歲本弱又值預/開清口遂未致過五壩)遂欣澤國慶秋成¶
尾閭操縱幸底績運口莭宣俾刷清(先是髙晉摺奏黄/流微漾入運因諭)¶
(不可株守拆清口壩之說宜多引/入  天妃閘運口庶得暢流刷淤)奏牘手披别有慰南¶
廵庶曰不徒行¶
　　塞山風景¶
<pb:KR4f0005_WYG_188-25a>¶
塞山今歲耐清吟澗有繁聲樹有隂野勒秋霜鹿鳴懶¶
林留夏葉虎藏深曉凉亦愛陽凹坐午熱還從風處尋¶
略覺先時乖獵候南瞻晚稼慰遐心¶
　　鹿柴¶
鹿柴䕶周阹虞人謹守諸設聽雉兔往了識谷陵虚(木/蘭)¶
(谷口例用柵木為限猶不免竄竊設竟如孟氏言囿果/七十里已實佔芻蕘雉兔地什之七且芻蕘雉兔者必)¶
(將相爭滋事久之芻蕘空/而雉兔絶又將何以為囿)盡信彼為阱吾聞亦子輿輞¶
川又曽有較此竟何如¶
<pb:KR4f0005_WYG_188-25b>¶
　　出哨¶
出哨登平陸行行見野莊千山棲晚稼一嶺隔秋霜(圍/塲)¶
(内已降霜伊遜各口以/外則無盖一嶺之隔也)穫祗常年半較猶内地强釜炊¶
頼少濟慰不扺憂長¶
　¶
　¶
　¶
御製詩三集巻二十五¶
