# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.469379
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷二十五
<pb:KR4f0005_WYG_083-1a>¶
欽定四庫全書¶
御製詩二集卷二十五¶
　古今體一百一十二首(辛未四/)¶
　　三月朔日車駕至杭州駐蹕之作¶
今春三度茁初蓂恰值餘杭翠輦停展義省方欽¶
祖烈承歡祝嘏奉¶
慈寧¶
三朝休養繁滋息萬里提封在戸庭覧彼就瞻心實切¶
<pb:KR4f0005_WYG_083-1b>¶
慙兹懐保徳非馨人文舊地風猶樸禮樂名邦教易型¶
明聖湖重瞻¶
聖藻飛来峰已送来青昌昌豔裔差無負濯濯林泉信¶
有靈即漸風光臨上已便當觴詠賞蘭亭¶
　　廵幸杭州恭依¶
皇祖詩韻¶
銅龍不異日詢¶
安掖輦吳山賞大觀烟火萬家来問俗春風三月暫逰¶
<pb:KR4f0005_WYG_083-2a>¶
鑾承¶
顔恱志期無忝咨吏安民要在寛秀麗湖光豈無助每¶
成佳句亦増歡¶
　　恭依¶
皇祖吴山詩韻¶
崇巘襟江復帶湖俯臨萬井樂亨衢百年休養¶
三朝澤繼述予懐凛永圖¶
　　吴山大觀歌¶
<pb:KR4f0005_WYG_083-2b>¶
我逰名山亦已多吳山大觀今作歌興安大&KR0656;及長白¶
嵩泰臺麓田盤窩諸山未兼江海勝此間曠覽俱遮羅¶
南北髙峰走龍脉蜿蜒入郡成嵯峨琳宫梵宇許居下¶
不許墻宇盤尖螺平列坎石鎮火患風從其俗無煩訶¶
第一峯頭縱遐矚壮哉所見真無加(叶/)左江右湖互環¶
抱海氣蓊匌含羲娥維水有四三已具故富魚族蛟黿¶
鼉天吴陽侯時出沒列缺豐隆相盪摩吴顛越躓閲興¶
廢宋遷元伐紛誵訛只賸吴山青不磨吴山大觀今作¶
<pb:KR4f0005_WYG_083-3a>¶
歌¶
　　出錢塘門由段橋至聖因即境近體二律¶
勝逰清蹕出錢塘明聖標名果異常細雨輕風媚湖景¶
紅桃緑栁報春光且遲畫舫一帆正徐䟦烟堤五里强¶
即境頗常工属句笑今捜索總茫茫¶
山環水復水環山月地雲居山水間寺側離宫臨絶勝¶
春来駐蹕寄㡬閒玉蘭却似迎人放紫燕初㸔命侣還¶
千載擬留白蘓句其他賦詠總應刪¶
<pb:KR4f0005_WYG_083-3b>¶
　　聖因行宫即景¶
離宫¶
當日詠卷阿春暮廵方此重過遥岫開雲飛翠嫩叢蘭¶
經雨送馨多平陵塔矗玲瓏影俯瞰舟廻瀲灧波陶冶¶
性靈欣始遇逺風何處逓笙歌¶
檀欒脩竹澗巖紆極頂軒亭俯碧湖真副其名非謬也¶
不孤我詠則然乎請看春物因時鬯能使神心與静俱¶
承志宫中養天下千秋萬嵗奉¶
<pb:KR4f0005_WYG_083-4a>¶
慈娱¶
　　放鶴亭¶
谿亭閲古坐斯須千載孤山信不孤豈必鶴歸識丁令¶
恰因梅放緬林逋贏將白傅還蘇守留得青山與碧湖¶
葛&KR0656;當前漫相傲頑仙未必及潜儒¶
　　泛舟西湖¶
雨霽明湖泛彩舟漪流靄靄恵風柔評情淡且文於畫¶
擬色緑還清勝油¶
<pb:KR4f0005_WYG_083-4b>¶
圖畫四圍天與開沿隄綠栁間紅梅湖心忽訝青蓮湧¶
却是北髙峰影来¶
何處輕舟不泛湖今朝領略迥然殊漫云西子無多子¶
興㑹随人自取夫¶
佳麗山光接水光都参畫鷁鏡中央亂頭粗服猶唐突¶
正是唐宫閙掃粧¶
　　西湖晴泛¶
罨畫烟絲憶昨辰一天霽景曉来新為標山色宜晴雨¶
<pb:KR4f0005_WYG_083-5a>¶
畢獻湖姿作主賔風逓管絃聲細細波添羅縠皺鱗鱗¶
輕移畫舫長隄去白芷青蒲刺水漘¶
　　蘇隄¶
白沙隄上昨鳴鞭瀟灑詩情憶樂天豈意千秋留姓氏¶
白公不及大蘇傳¶
一株楊栁一株桃夹鏡雙湖緑映袍蓄眼韶光㸔不足¶
北髙峰影接南髙¶
　　題小有天園¶
<pb:KR4f0005_WYG_083-5b>¶
佳處居然小有天南屏北渚秀無邉如依妙鬘雲中住¶
便是超塵刼外仙㡬曲澗泉纔過雨一園梅栁欲生烟¶
坐来拈句渾難得不落空還不渉詮¶
　　浄慈寺¶
沿縁蘇氏隄霽景㫁烟低遂造白禪所閒尋碧篆題堂¶
圍曲屏嶂地是古招提翠竹籠僧戸芳蘭引客蹊巖扉¶
如有約井木或無稽(相傳建寺時木取之/井中此附㑹語也)筞馬因還去¶
鐘聲隔嶺西¶
<pb:KR4f0005_WYG_083-6a>¶
　　題敷文書院¶
松岡廻首望祗園講舍層階喜得門氣助湖山鍾逺秀¶
道傳孔孟有真源清逰秪欲心無逸名教何非樂所存¶
嘉爾青衿真濟濟嗣音實行勉相敦¶
　　題西湖十景¶
　　　蘇堤春曉¶
通守錢塘記大蘇取之無盡適逢吾長隄萬古傳名姓¶
肯譲夷光擅此湖¶
<pb:KR4f0005_WYG_083-6b>¶
　　　栁浪聞鶯¶
那論清波及湧金(栁浪橋宋時在清波門外聚景園中/康熙三十八年於湧金門南創建亭)¶
(榭御書聖祖仁皇/帝    賜今額名)春来樹樹緑隂深間闗㡬囀供清聼¶
還似年時歩上林(圓明園四十八/景中亦有是名)¶
　　　花港觀魚¶
花家山下流花港花著魚身魚嘬花最是春光萃西子¶
底須秋水悟南華¶
　　　曲院風荷¶
<pb:KR4f0005_WYG_083-7a>¶
九里松旁曲院風荷花開處照波紅莫驚筆誤傳新牓¶
惡㫖崇情大禹同(九里松旁有宋時麯院地多荷花遂/有麯院荷風之名康熙三十八年搆)¶
(亭叠石為盤曲之勢風為御書扁/額易麯院為曲院荷    風荷)¶
　　　雙峰挿雲¶
髙不畏風雙髻垂天衣㡬縷稱身披畫師若與開生面¶
想見淡粧濃抹時¶
　　　雷峰西照¶
何處髙峰無夕照斜陽此地獨標名錢王遺蹟猶堪指¶
<pb:KR4f0005_WYG_083-7b>¶
愛是山頭塔影横¶
　　　三潭印月¶
湛浄空潭印滿輪分眀三塔是三身禪宗漫許添公案¶
萬刼優曇現聖因¶
　　　平湖秋月¶
春水初生緑似油新蛾㵼影鏡光柔待予重命行秋棹¶
飽弄金波萬頃流¶
　　　南屏晚鐘¶
<pb:KR4f0005_WYG_083-8a>¶
浄慈掩暎對南屏斷續蒲牢入夜聲却憶姑蘇城外泊¶
寒山聴得正三更¶
　　　斷橋殘雪¶
想像銀塘積素餘湖光山色又何如近從趙北橋邉過¶
一例風光入翠輿¶
　　上巳日¶
浮嵐暖翠暮春時明浄波光座上披此日此湖難適遇¶
或晴或雨信皆宜山隂禊事興思近靈隠鐘聲入聴遲¶
<pb:KR4f0005_WYG_083-8b>¶
烟栁六橋無盡意蘭橈祗惜向前移¶
　　錢塘觀潮歌¶
向聞錢塘潮最竒江樓凴几今觀之更聞秋壮春弗壮¶
弗壮已匪夷所思兩山夹江龕與赭舋束長流逼東㵼¶
海潮應月向西来恰與江波風牛馬江波畢竟譲海波¶
廻瀾退舍如求和洪潮拗怒猶未已却數百里時無何¶
于今信識海無敵苞乾括坤浴淵魄何處無潮此處䧺¶
雄在奔騰旋盪&KR0557;蓂茁三葉及落三皆最勝日期無淹¶
<pb:KR4f0005_WYG_083-9a>¶
我来正值上巳莭晴明遥見尖山尖湏臾黯黮雲容作¶
似是豐隆助海若天水遥連色暗昏倐見空際横練索¶
旁人道是潮應来一弹指頃堆銀堆疾扵風檣白扵雪¶
寒勝氷山響勝雷砰硡礌硠礴磅&KR1323;紞紞啍啍吼噦噦¶
流離頓挫無不兼廻斡旁噴極滂沛地維天軸震撼掀¶
天吳陽侯挟飛亷蛟龍鼓勢魚蠏遯長鯨昻首嘘其髯¶
榜人弄潮偏得意金支翠旗簫皷沸忽出忽入安其危¶
但過潮頭寂無事因悟萬理在人為持志不定顛患随¶
<pb:KR4f0005_WYG_083-9b>¶
遲疑避禍反遭禍㡬不見笑扵舟師¶
　　竹素園¶
縱目湖山景㳺心竹素園社過春正麗(園在湖山/春社西隣)物與¶
道俱存黛重雲根古淙鳴水樂喧沈思堪致逺得句異¶
常言¶
　　岳武穆墓¶
讀史常思忠孝誠重瞻宰樹拱佳城莫須有獄何須恨¶
義所重人死所輕梓里秋風還憶昨(去嵗廵豫過湯/隂乃其故里)石¶
<pb:KR4f0005_WYG_083-10a>¶
門古月鎮如生夜䑓猶切偏安憤想對餘杭氣未平¶
　　清漣寺(即玉泉/觀魚)¶
清漣山裏寺泉石勝其餘坐近琉璃沼言觀翡翠魚噞¶
喁花湧浪潑剌玉濺裾逰客欣初見山僧道不如(僧謂/人来)¶
(觀魚者擕饝以飤/嘆已不如魚也)舊曽見王畫(内府有王淵畫/魚頗得其妙)可以悟¶
荘書無慮投竿者鱗中大隐歟¶
　　和蘓軾逰西湖三首韻¶
乆聞西湖清且幽省方幸值無事秋桃紅栁緑紛匝岸¶
<pb:KR4f0005_WYG_083-10b>¶
芷浪蒲風環繞洲黄頭發歌盪蘭檝春水船如天上浮¶
湖山美景詎宜戀聊為民情三日留君不見晏子陳夏¶
諺補不足助不給吾王不逰何以休¶
惜哉子瞻幽思幽禄仕恰值熙寕秋錢塘通守豈行志¶
偶然寄興逰汀洲蒿目新法救不得無已與世為沉浮¶
栢堂竹閣每題句亦知此邦不乆留君不見徃来八州¶
牧或嶺南或冀北昨年曽記吟浮休(丙寅秋廵幸五䑓/經曲陽山坡石上)¶
(勒蘇軾浮休二大/字曽作詩紀之)¶
<pb:KR4f0005_WYG_083-11a>¶
朅覧那盡巖扄幽一時得意足千秋生香繞樹雪迷路¶
芳蘋貼水春滿洲風光如此不領略溪山毋乃&KR0339;粗浮¶
東坡佳作恰對面吟情更令一晌留君不見馮唐對漢¶
帝豈無頗豈無牧坡也至今恐棄休¶
　　雲林寺¶
水盡山幽趣轉竒中宏恰當闢檀維明珠仙露垂乎¶
聖(寺内存御筆皇/祖)布襪青鞵始者誰(用杜甫/句意)僧足髙閒¶
宜逺俗佛無揀擇曷居斯尋巖歩屧吾原慣更覺雲深¶
<pb:KR4f0005_WYG_083-11b>¶
意與遲¶
　　雲林寺方丈小憇示僧¶
雲居十笏暫徘徊悦可蒼松及古梅何事山僧門外立¶
招呼且向箇中来¶
　　飛来峯歌¶
武林山髙九十丈廻巒複壑含萬象舊時靈隠今雲林¶
(靈隠寺康熙年/間    賜今名)月地雲居虚且朗天龍八部共諮議宜¶
有竒嵐作屏障(叶/)調御丈夫破顔笑何湏爾力勞鞅掌¶
<pb:KR4f0005_WYG_083-12a>¶
惟西天竺靈鷲峰弹指飛来大方廣飛来閻浮人不識¶
碧眼胡僧識非誑(叶/)恒河沙數無量佛仍坐峰頭白毫¶
放但看相好及手印一一不異梵銅像歴刼萬億不飛¶
去鎮以佛力信無爽我来徒訝未前逢玉削雲鏤相偃¶
仰怪石斜墜挂天紳異木倒生謝土壌猿吟鶴唳演摩¶
訶不襍人間絲竹響竒境至此無更竒大士如如不動¶
想¶
　　賜浙江學政雷鋐¶
<pb:KR4f0005_WYG_083-12b>¶
衡文慎辨偽兮真両浙吴山近八閩為汝便因養老母¶
即斯推可教都人晷膏良苦毋驕貴藜藿曽甘莫㤀貧¶
佇見賔興皆碩彦近名宜戒致諄諄¶
　　翰林院侍講劉起振年一百三嵗自粤東来浙迎¶
　　　駕詩以賜之¶
台背聳隆肩来瞻蹕路邉成名後梁顥(向聞起振老於/場屋乾隆元年)¶
(彼已八十七嵗矣因特恩賜以進士仍命選舘/至十三年夀躋百嵗督撫以聞故特賜今職)得夀擬¶
彭籛人瑞今猶古經傳後繼前越都無慮逺應是地行¶
<pb:KR4f0005_WYG_083-13a>¶
仙¶
　　題冷泉亭子¶
不礙静中喧看取動時定小坐㤀萬縁湱然滿清聴¶
　　韜光¶
雲林境已幽韜光幽更極蜿蜒盤雲逕仰視天一隙琅¶
玕輪尺圍過雨翠欲滴葱蒨交風枝似掃行人迹野禽¶
送春聲可見不可識猶嫌山寂歴間以泉淙石攀陟造¶
其巔長烟一空白稍待烟旋消千里来几席近湖逺者¶
<pb:KR4f0005_WYG_083-13b>¶
江由江逹海直足力不能窮結攬湏臾得譬如虚室光¶
其通乃在塞留兹片晌興酬彼萬古客¶
　　劚笋¶
㦸嶷見龍角清供試新嘗恐損凌雲質不教多劚将¶
　　天竺寺¶
屈曲泉流繞石林到来竺宇暢幽尋了知説法無多子¶
且喜入山不厭深七佛總空身語意三生誰話去来今¶
未能習静催歸轡已聴鐘流雲外音¶
<pb:KR4f0005_WYG_083-14a>¶
　　水樂洞用蘇軾韻¶
君不見三郎未辨涇與渭却厭絲桐淡扵水又不見興¶
公作賦强出頭目空一切低九州持示榮期髙位置擲¶
地金石聲應流都官别開聞思竅創名水樂俗人笑俗¶
人笑博雅人喜致使東坡契清照錢塘春月駐廵轅烟¶
霞嶺下鳴鈞天更道東陽亦有此相去不過両郡間偶¶
聞謂是招在徴即景成吟亦堪喜歸来䟦馬蘓公堤至¶
今想像知音耳¶
<pb:KR4f0005_WYG_083-14b>¶
　　理安寺¶
路盡九溪十八澗境竒三竺兩髙峰香䑓聴講来馴鴿¶
静室安禪制毒龍法雨淙常空色相巖花放不論春冬¶
歸鞭却恐留清戀倩取白雲一片封¶
　　丁家山(又名蕉/石鳴琴)¶
緑蕉白石足天然勝李羞桃鬪麗妍三日春光両日雨¶
一溪明水半溪田憑髙恰喜逄初霽望逺何妨泮曉烟¶
鳥語泉聲間喧静絲桐不鼓亦成連¶
<pb:KR4f0005_WYG_083-15a>¶
　　虎跑泉¶
溯澗尋源忽得泉淡如君子潔如仙餘杭第一傳佳品¶
便拾松枝烹雨前¶
象教開兹泉眼開共傳跑得藉牛哀感通亦自尋常耳¶
記得前身曽伏来¶
　　開化寺¶
髙嶺度南屏澗谷遵曲折出峡倐開豁川雲景復别蘭¶
苕枕石磯葱蒨扶屼&KR1885;佛宇既荘嚴精廬亦清潔結習¶
<pb:KR4f0005_WYG_083-15b>¶
未能㤀随喜試禪恱凴軒俯江濤似演廣長舌¶
　　登六和塔作歌¶
我逰西湖率三日樂矣慮非凛無逸㑹稽南望舉精禋¶
宣命明當發清蹕穹塔鎮江久所聞到此不登孤良因¶
振衣拾級陟其頂耳飫天籟衣濕雲海眼龍宫寂寥鎻¶
江邉㕍堵香花妥之字長流冩向東月峰朝靄攬扵左¶
壮觀至是真空前那更息心安四禪杜甫添憂我添喜¶
境移所遇理則然¶
<pb:KR4f0005_WYG_083-16a>¶
　　雲棲¶
一碧萬竿翠雙流百折澄竹泉行盡處門徑得来登磬¶
禮悲心佛疇咨苦行僧鐘魚守夲色拳拂謝多能矮屋¶
常妨㡌明珠不斷燈蓮池家法在六字括三乗¶
　　雲棲寺小憇冩幽蘭横卷即題一絶¶
夲色西来意雲棲静且安林泉徐待冩先冩數叢蘭¶
　　表忠觀¶
三世五王爵同堂秩有倫聖湖依故里白水識真人孫¶
<pb:KR4f0005_WYG_083-16b>¶
子儀型永春秋爼豆新蘇碑餘腕力亦敵弩千鈞¶
　　渡錢塘江¶
斛土千錢詭就塘風恬日暖綵舟方一江吳越分疆界¶
三月煙花正艷陽航葦誰曽見神異射潮未免話荒唐¶
漲沙南徙民居奠(海潮向逼北岸海寧仁和二邑塘工/頗以為患近年来北岸漲沙潮汐南)¶
(徙遂慶/安瀾)永頼神庥敬倍常¶
　　蕭山道中作¶
溪窄緑塍濶水肥烏榜輕開篷畫芃蒨掛席剪澄明南¶
<pb:KR4f0005_WYG_083-17a>¶
國春方麗越天雲復晴山隂指明日已是鏡中行¶
　　錢清鎮¶
循吏當年齊國劉大錢留一話千秋而今若問親民者¶
定道一錢不敢留¶
　　題柯亭¶
陳留精博物椽竹得竒遭昔已思邉譲今兼傳伏滔琴¶
同識焦爨劍比出洪濤漢史無能續千秋恨董逃¶
　　謁大禹廟恭依¶
<pb:KR4f0005_WYG_083-17b>¶
皇祖元韻¶
展謁来廵際¶
憑依對越中傳心真貫道底績莫衡功勤儉¶
鴻稱永儀型¶
聖度崇深維作民牧益凛亮天工¶
　　聞河南得雨誌喜¶
江鄉春雨略虞多恰喜晴明景色和聞道豫郊被甘澤¶
正逢農月利嘉禾雨暘時若常希遍南北難均更易過¶
<pb:KR4f0005_WYG_083-18a>¶
誠使履豐寰宇慶吾将端拱惬如何¶
　　禹廟覧古¶
得涖稽山峻言瞻禹廟崇碑文擬衡嶽井穴逹龍宫問¶
訊傳工部栖遲遇義公錞于尋豈在窆柱恨難窮帆石¶
終隣誕梁梅乆付空惟應敷土迹天地並鴻功¶
　　舟泛山隂溪路¶
棹入烟花浦山迎綵鷁舟桃霞烘日重栁線曵風柔應¶
接真無暇清明適與謀若耶知不逺且遲命清逰¶
<pb:KR4f0005_WYG_083-18b>¶
　　蘭亭即事¶
向慕山隂鏡裏行清逰得勝惬平生風華自昔稱佳地¶
觴詠扵今紀盛名竹重春烟偏淡蕩花遲禊日尚旉榮¶
(時三月/八日)臨池留得龍跳法聚訟千秋不易評¶
　　蘭亭恭詠¶
皇祖橅帖御筆¶
真贋撡戈互詆攻¶
聖多能以不同同右軍設使瞻¶
<pb:KR4f0005_WYG_083-19a>¶
仙藻定早傾心拜下風¶
　　蘭亭襍詠¶
竹逕延縁勝賞探流觴曲水渌波涵何妨脩禊日過五¶
且喜行春月正三¶
即景還思晉永和崇山真見緑嵯峨斯人不祗清談軰¶
誓墓髙風有足多¶
絲竹雖無琴筑環逸情真可傲東山中郎若復相衡量¶
賸有蘭亭在世間¶
<pb:KR4f0005_WYG_083-19b>¶
真蹟當年付老僧賺来蕭翼許多能若方吐哺周公旦¶
房相掄賢未足稱¶
　　自紹興一日渡江至聖因寺行宫¶
朝辭餘暨暮錢塘片刻長江稳渡航未免情殷戀西子¶
不殊風便送滕王快晴乍覺烘山翠弦月遥疑釣水光¶
十畆行宫逰不足憇閒命筆玉蘭堂¶
　　清明¶
纎雲净斂碧山横圓鏡中央㟁栁縈不獨韶妍詔逰興¶
<pb:KR4f0005_WYG_083-20a>¶
所欣近逺利春畊芳萍波面偏増㸃嬌鳥枝頭慣㑹鳴¶
一晌閒情覘莭物兹来差未負清明¶
　　杏酪¶
佳寔出精舂仙漿泛玉溶清明傳莭物南國作時供不¶
雜薑鹽和還嗤醴齊醲最欣湖上坐甌影北髙峯¶
　　閲杭州旗兵¶
承平世恐軍容弛文物邦應武偹明已向㑹稽陟禹蹟¶
便教浙水詰戎兵羽林舊将今誰是(州閲皇祖駐蹕杭/    武詩有羽林)¶
<pb:KR4f0005_WYG_083-20b>¶
(舊将分防/重之句)七萃材官古莫衡四十年重逢盛典行間踴¶
躍倍常情¶
　　陸宣公祠¶
筞馬孤山脚崇祠陸氏傳去留闗治亂事業付雲烟房¶
相希前躅蘇公表舊編徳宗事苛察胡獨昧知賢¶
　　西溪¶
意行䟦玉驄髙陟法華頂西尋野溪幽東眺明湖影竹¶
徑既曲折烟村亦僻静梅英貼流水松濤響峻&KR0656;髙墅¶
<pb:KR4f0005_WYG_083-21a>¶
早頹廢張園復荒冷都無百年乆寂寥非昔境何恠指¶
輦道舊跡人莫省(州志沿山十八/里皆南宋輦道)¶
　　三月十一日作¶
　　是日為¶
　孝賢皇后三週忌辰兹以恭奉¶
皇太后南廵不得親至静安荘酹酒雖預祭以伸哀更¶
　　臨期而餘痛北雲遥望七字因成¶
獨旦歌来三忌週心驚嵗月信如流㫁魂恰值清明莭¶
<pb:KR4f0005_WYG_083-21b>¶
飲恨難㤀齊魯逰豈必新琴終不及究輸舊劍乆相投¶
聖湖桃栁方明媚怪底今朝祗益愁¶
　　登北髙峯極頂¶
南北両髙峯北勝南姑捨適際天氣佳峰頭一駐馬琅¶
霄拂仙籟吳山皆在下江海一杯水向我眼前㵼滌盡¶
萬慮塵何有閒愁惹廵檐古作無曲髙和者寡¶
　　冄至韜光題壁¶
前日坐韜光觀海窮境逺今日登髙峰韜光又平坦以¶
<pb:KR4f0005_WYG_083-22a>¶
此識萬理進界無止滿徒愛境致幽輙復紆畫䍐嵐翠¶
度重重徑險遵踠踠山鳥及山花夹道紛不㫁松翻緑¶
雲濤竹帶碧琅粉不歴百磴艱安知十里近山僧縦慣¶
經和南笑而莞¶
　　雲林寺二十韻¶
靈隠古禪林佳稱乃自今(康熙二十八年/    御賜今名)佛原冺名象¶
天與闢幽深竒絶驚初見清閒試重尋嶤巒(北髙/峰)先陟¶
頂静室(韜光/菴)一開襟自内尤綜要居髙捴照臨澄懐参¶
<pb:KR4f0005_WYG_083-22b>¶
月相對面賞雲岑稍憇塵中迹聊清物表心冷侵泉潄¶
玉静聴澗調琴乍啟&KR0785;瓏竅憑吹金石吟(冷泉亭畔石/竅人吹則鳴)¶
呼猿時踔洞招鶴早鳴隂辨茗傳初火(是日偶閲採/茶炮焙之法)攀¶
松騐五鍼洞天窮窈窕乳竇注渟涔路盡忽開豁巖攅¶
復鬰森線光常漏日鳥道欲捫参丹閟仙人竈草生王¶
母簮棲嵓鏨龍象鎮海恊祥祲蘿薜䝉櫹蔚雲霞䕶嵂¶
嶔認峰垂羽翼續句美球琳誰識西来意徒嗤門外音¶
便當旋翠蹕無逸以為箴¶
<pb:KR4f0005_WYG_083-23a>¶
　　天竺¶
天竺近雲林便途因冄至溪溯源更清竹當春益翠秀¶
潤挹明湖澹泊標初地冷然磬魚聲颯爾烟霞意¶
　　湖心亭¶
無地樓䑓鏡影空仙居蓬閬許舟通四圍景物蜃窓外¶
三面山光雉堞東俯檻閒㸔魚畫水捲簾低引燕裁風¶
坐逰省識無邉樂奚必幽遐一一窮¶
　　鸕鷀¶
<pb:KR4f0005_WYG_083-23b>¶
鸕鷀本野鳥食魚以自活一被漁師得鎩羽如受刖以¶
䋲縛其頸驅之捕鱸鱖將謂得果腹豈知不下咽冥然¶
猶不悟長此安能脱鸕鷀爾特愚漁師爾特黠格物可¶
㑹心海鷗信明逹¶
　　觀採茶作歌¶
火前嫩火後老惟有騎火品最好西湖龍井舊擅名適¶
来試一觀其道村男接踵下層椒傾筐雀舌還鷹爪地¶
爐文火續續添乾釜柔風旋旋炒慢炒細焙有次第辛¶
<pb:KR4f0005_WYG_083-24a>¶
苦工夫殊不少王肅酪奴惜不知陸羽茶經太精討我¶
雖貢茗未求佳防微猶恐開竒巧防微猶恐開竒巧採¶
茶朅覧民艱曉¶
　　湖月¶
江月妙在流湖月妙在渟纎阿如駐御詄蕩窺澄泓軒¶
轅鑄明鏡萬古銅暈青扵中金一㸃沉光奪斗星文漪¶
漾不去素彩寒欲生未秋景已佳坐㸔漢影横¶
　　寄題琴䑓¶
<pb:KR4f0005_WYG_083-24b>¶
慧日峰西秀石堆傳聞海岳舊琴䑓匆匆未暇躋層巘¶
分付雲林待冄来¶
　　開化寺冄作¶
春事日以佳春逰興無斁蘓堤桃栁芳所玩近几席度¶
嶺尋梵宫略取幽趣適穹塔鎮吴江隔㟁越山碧頋歩¶
挹清芬騁懐寄寥寂境亦安能窮樂亦胡可極明當整¶
歸轡留詩勒蒼壁¶
　　重訪雲棲即景襍詠¶
<pb:KR4f0005_WYG_083-25a>¶
山寺雖多此寺幽特教清蹕重来逰洗心亭别仙凡界¶
萬騎紛闐合着留¶
緑玉参天逕幾廽石門烟月鎻莓苔蓮池塔院自千古¶
奚事花幢坐墨胎¶
修篁深處小延俄又覺簷隂㡬許過山鳥啅林還太古¶
野花繪壁自春和¶
净土香光慧業薫弆藏法寳玩顔筋(是日觀寺中所藏/董其昌書金剛經)¶
(真/蹟)蘭亭昨過相衡較真蹟何如王右軍¶
<pb:KR4f0005_WYG_083-25b>¶
　　戱題錢氏鐵劵三首¶
長腰十斛換漁人什襲傳貽永世珍歴數從来曽賜劵¶
問誰終獲保其身¶
伊吕功勲豈不巍未聞賜劵貸其非設逢烏喙終何益¶
少伯真能早識㡬¶
納土歸誠夲在兹子孫世守亦其宜獨憐片鐵唐時物¶
秘寳其將安用之¶
　　即事¶
<pb:KR4f0005_WYG_083-26a>¶
水態山光結攬中便途城郭一觀風笙歌正閙武林社¶
(時清明次日俗/為武林社之逰)梅石空傳徳夀宫栁色含烟蘸波緑桃¶
花過雨艶春紅吾民樂處吾同樂尚慮餘三有未充¶
　　題徳夀宫梅石碑¶
臨安半壁苟支撐遺迹披尋感慨生梅石尚能傳徳夀¶
苕華又見說藍瑛(宋時苔梅乆萎藍/瑛畫梅鐫扵石)一拳雨後猶餘潤¶
老幹春来不冄榮五國風沙埋二帝議和嬉樂獨何情¶
　　西湖嬉春詞六首¶
<pb:KR4f0005_WYG_083-26b>¶
西湖景好好在春西湖春日多逰人水態山光靜入畫¶
歌樓酒舫樂同民¶
三面山光水一湖烟中東指宋時都而今設問林和靖¶
定道孤山㑹不孤¶
三日輕隂三日晴逰觀在在稱人情鳴春山鳥真韶濩¶
熱閙翻嫌鼓吹聲¶
鸕鷀船載泛烟濤恰喜春波漲一篙漁父不勞施網罟¶
提籃入肆貨銀刀¶
<pb:KR4f0005_WYG_083-27a>¶
桃花紅罩菜花黄遇閏蠺時未届忙誰道吴中歌舞地¶
扵今都識重農桑¶
富麗臨安迹已陳六橋烟栁又從新只今惟有平湖月¶
閲盡千秋逰賞人¶
　　西湖行宫八景¶
　　　四照亭¶
　　臨孤山對葛嶺山光塔影倒漾明湖舊有額曰雲¶
　　峰四照因以名亭¶
<pb:KR4f0005_WYG_083-27b>¶
孤山最髙處更據聖湖中峰色廻環翠花光澹蕩紅隄¶
虹遥飲練波縠浄披風方喜竒全攬翻牽興莫窮¶
　　　竹凉處¶
　　叢篁深翳戞玉摐金塵氛為之盡滌¶
目遥方過雨意入更逢凉聲是戞寒玉境還生静香萬¶
竿籠日照一線漏天光却羨山僧逸坐消九夏長¶
　　　緑雲逕¶
　　由竹凉處曲逕西行喬柯竒石目不給賞雲氣時¶
<pb:KR4f0005_WYG_083-28a>¶
　　起歩屧間¶
逕紆探絶勝森秀入蒼雲苔迹時留印樵斤未許聞濛¶
濛濕鶴毳濯濯潤螺紋謝傅東山好微嫌絲竹紛¶
　　　瞰碧樓¶
　　樓俯全湖晴波綺縠摇蕩几牖有一碧萬頃之槩¶
覧景不嫌髙山樓瞰碧濤雨晴皆合賞俯仰更無勞洗¶
滌塵氛氣差排歌舞曺悠然㑹心所摛句亦因豪¶
　　　貯月泉¶
<pb:KR4f0005_WYG_083-28b>¶
　　水月清光互相暎發平湖既以標勝山半一泓亦¶
　　先得月豈以大小殊觀¶
乳竇貯天池嫦娥小浴之一泓清且淺滿魄静相宜未¶
許魚龍混還欣松桂披廣寒合雲表消得夜眠遲¶
　　　鷲香庭¶
　　老桂森&KR1161;宛然臯塗精舍爰取鷲嶺天香句意顔¶
　　之¶
山水清暉藴挺生仙木芳徒觀葉蔚緑因憶粟堆黄雅¶
<pb:KR4f0005_WYG_083-29a>¶
契惟期月旉榮却待凉何當秋宇下滿意領天香¶
　　　領要閣¶
　　湖山幽邃不可勝窮略觀大意此領其要¶
嵐靄朝晡别湖山趣不窮一時期領要千古有髙風借¶
問雙峰側何殊六法中惟觀其大略靖莭許相同¶
　　　玉蘭館¶
　　春廵至止值辛夷盛放即景紀勝未知與輞川舊¶
　　館何若¶
<pb:KR4f0005_WYG_083-29b>¶
對峙白琳樹迎階為我開判春標雅致名館稱清裁一¶
晌教神往他時待客来舉王非慕藺自分謝吟才¶
　　韓榦人馬圖歌¶
魏武子孫善畫馬常與照夜開生面當時弟子亦多人¶
入其室者惟韓榦石渠寳笈富唐蹟惜哉覇作曽無見¶
照夜粉夲想付韓我向題詞嚴月旦今来復得人馬圖¶
藝林法寳驚黄絹籋雲夹鏡骨權竒鳳聳龍顒神萃粲¶
驊騮氣揚技日進畫肉直可翻公案奚官絏韁𦂳結束¶
<pb:KR4f0005_WYG_083-30a>¶
指揮如意亦豪彦北人使馬南人船各有其長矜獨擅¶
昨者錢塘試弄潮此言信哉兩竒觀¶
　　留别西湖之作¶
明當清蹕啟歸程誠恐江鄉誤力畊設謂西湖姑舍是¶
此言却不近人情¶
　¶
　¶
　¶
<pb:KR4f0005_WYG_083-30b>¶
　¶
　¶
　¶
　¶
　¶
　¶
　¶
御製詩二集巻二十五¶
