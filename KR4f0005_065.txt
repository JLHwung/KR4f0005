# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.033771
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷七
<pb:KR4f0005_WYG_065-1a>¶
欽定四庫全書¶
御製詩二集巻七¶
　古今體七十九首(戊辰七/)¶
　　秋季御園即景雜詠¶
依舊湖山景自分霽空澄朗絶纎氛風前錦樹披紅雨¶
夏首青堤憶緑雲圖展鵲華懷勝賞罏焚雞舌有清芬¶
奏章每稔災田少稍慰祈年適静欣¶
瑶軒汲古閱居諸明影踈櫺暖氣舒大邑甆瓶宜供菊¶
<pb:KR4f0005_WYG_065-1b>¶
小團鳳茗當澆書夢縁孰辨蕉成鹿詩料何湏獺祭魚¶
即景苕華吟落葉(向作落葉詩命/張照書已勒石)應嗤夙習未全除¶
莫謾霜華屐齒侵午亭閒趁一幽尋樓臺入畫成蓬閬¶
山水當秋効静深幾許崇情託逺跡無邊清况惬澄襟¶
小齋新構名無倦擬欲書屏大寳箴¶
試詢造物意何為栽者培之傾覆之霜葉打窓晴亦雨¶
秋山入幌畫兼詩餘乾惕志常觀易無勝負心何礙碁¶
菊秀松蕤皆妙契底求仙藥事安期¶
<pb:KR4f0005_WYG_065-2a>¶
　　新月¶
踈梧樓角影朣朧皓彩寒光滿碧空依然今夕是何夕¶
已過中秋又欲中無端感觸増爾許只此虧盈竟莫窮¶
黄花節届西成美底較常年興不同¶
　　今秋各省告豐者多既慰以懼并示近臣¶
御宇十三年厯久知艱巨幅員既云廣豈無水旱處設¶
存喜豐心必有諱災者(叶/)每囑守土臣莫作文飾語帑¶
粟常不惜溝壑藉少補今嵗¶
<pb:KR4f0005_WYG_065-2b>¶
天降恩逺近京坻覩偏祲只數州已勅勤賙撫江浙春¶
米貴落半平其賈倉廩足河洛鴻雁蘇齊魯金川方用¶
兵黔黎亦已苦更幸髙下熟轉輸差易取嗟嗟我臣工¶
屢豐爾莫詡餘三亦謾言毋乃増其估(各省向於秋成/時買補常平倉)¶
(穀市價頓増因命悉凖康熈/雍正年間舊額已足者停之)教養固兼施欲速詎其可¶
(叶/)永惟否泰機益増乾惕所¶
　　九月五日詣¶
　暢春園恭請¶
<pb:KR4f0005_WYG_065-3a>¶
皇太后聖安即視事於觀瀾榭引見於大西門其地長¶
　　　樓横亘即¶
皇祖曩時閲射處也爰親御弧矢集近侍諸臣較射時¶
　　　惟深秋風髙日晶氣候清肅弓手相調連發二¶
　　　十矢中一十有九儒臣侍列與觀者援唐臣元¶
　　　武闕觀射故事賦詩進覽因用侍郎齊召南韻¶
　　　成四律紀之¶
暢春松栢茂南山¶
<pb:KR4f0005_WYG_065-3b>¶
王母樓臺瑞靄間侵曉問¶
安欽養志競辰考政敢偷閒惟寅宗伯應輪直啟事山¶
公更合班(是日禮部值班奏事/吏部亦帶領引見)次第指揮還有暇便教¶
玉靶一親彎¶
延樓横嶺正相當遥見扶空樹葉黄¶
示儉已㸔霏細草縱禽底用獻長楊論文誰繼伯僑庶¶
較藝原多斛律光安不忘危古有戒金川况未靖天狼¶
憶年十二此呼嵩¶
<pb:KR4f0005_WYG_065-4a>¶
聖眷靈承衆不同每向月輪能中鵠遂䝉¶
天笑亦頒弓(予侍皇祖皇祖於此閲射時年甫十二䝉/        指授射法輙能發矢命中仰荷)¶
(嘉奨倐忽/廿餘年矣)玉墀肅列猶駕鷺匡衞紛趨如虎熊我遜貞¶
觀能致治且循習射教臣工¶
秋原馺娑一鳴鞭逺入烟隄近栁前横過緑殘紅重嶺¶
俯㸔雲白菊黄天幞頭導中誠堪笑(元周宻燕射記淳/熈元年孝宗幸玉)¶
(津園講燕射禮立招箭班紫衣幞頭立於/垜前御箭之來能以幞頭取勢轉導入的)連網周阹未¶
是田厯覽西成堪額慶敢忘兢業詡豐年¶
<pb:KR4f0005_WYG_065-4b>¶
　　九日漫賦¶
斂雲漙露届重陽依舊楓丹與菊黄不可無詩酬節物¶
亦惟冩怨向秋光茱茰遍挿人應少鴻雁頻來嵗底忙¶
待欲登髙心已懶香山西望數峯蒼¶
問景何妨破曉寒芳辰風物儻來看霜殷山色連雲壁¶
風蹙波紋響雪湍對菊忽沾今日淚題餻恰憶去年歡¶
我慚杜老吟秋筆且斆當秋强自寛¶
　　題倪瓚畫竹¶
<pb:KR4f0005_WYG_065-5a>¶
風裏試披清奏籟月中乍展宛飛龍一梢已占琅玕性¶
千畝如㸔煙雨重¶
　　立冬日香山静宜園駐蹕¶
急景催風物名山散抱懷林踈見逺墅松好䕶幽齋泉¶
帶氷聲冷菊含霜色佳目謀殊興㑹誰與巧差排¶
漫補登髙約(今嵗重九未/至香山登髙)聊抒望逺襟乾坤千古運天¶
地一人心契妙神常達忘筌思亦深衙官屈宋者祗道¶
解工吟¶
<pb:KR4f0005_WYG_065-5b>¶
遇閏渾移候元㝠代白藏坳停縱餘緑谿勃早漂黄似¶
畫排村落如墉在圃場即兹真吉瑞和叔漫呈祥(每逢/節候)¶
(欽天監例有占風之奏然/率用休徵亦殊不足憑云)¶
　　玉華岫作¶
連峰多峭㧞於此得坦麓照園建巳古就旁聊搆築斷¶
手今兩年新笋率成竹據榻一室幽開窓萬景足陽莎¶
未改青晩桂猶餘馥四時趣各異一晌㑹偏獨㸃筆泬¶
寥天清風與同穆¶
<pb:KR4f0005_WYG_065-6a>¶
　　即事¶
颯景近三餘閒懷聊一抒菊花依石瘦松月上窓虚鳬¶
鼎烹龍茗蓮檠校竹書隔雲鐘度處始悟此山居¶
木落山容秀煙低眼界超便教吟朔節底用憶春翹玉¶
軫誰能譜金猊適可燒静觀欣有得直欲傲松喬¶
　　晞陽阿(即朝/陽洞)¶
古洞香山隩鍚名曰晞陽盤盤厯曲棧宛宛成迴岡精¶
舎構其間冬温夏復凉四序無不佳斯時景最良一窓¶
<pb:KR4f0005_WYG_065-6b>¶
暖日明萬嶂石林蒼氷泉哀玉聲霜葉水晶光近郭與¶
逺村烟裏辨㣲茫披巻晤古人獲我中心藏¶
　　夜¶
深堂寒不到落日山逾静萬籟於焉息良夜即以永罏¶
凝通夕篆窓含古月影散悶惟觀書消閒亦烹茗忽憶¶
蜀西軍頓使予心耿¶
　　雨香館¶
雲軒樹杪幾楹懸縱目憑陵萬景全漫道冬山偏寂寞¶
<pb:KR4f0005_WYG_065-7a>¶
好因古澹見天然¶
　　題静室(即香/霧窟)¶
香霧窟堪稱静室最髙處逈出凡塵(香山室宇惟/此處最髙)吟哦¶
舊句渾如昨慘淡冬山亦可人撫栢便同参道筦聽泉¶
直欲息言津風巖木葉蕭蕭下㑹待明年特地新¶
　　曉¶
冬夜難為曉山中曉益遲雞鳴谷響答月落樹隂移秉¶
燭觀書罷臨軒問政時獨思夙興者毋乃太奔疲¶
<pb:KR4f0005_WYG_065-7b>¶
　　冬日逰香界寺¶
聖感西山西嵗久惜頽敗去夏偶曽逰長詩紀其概布¶
施發餘資非帑庸何害焕然兹一新易名曰香界落成¶
來瞻禮苾芻騰梵唄於左搆精廬小憩亦足快山木葉¶
已落縱目窮衆態雖謝晩菊芳未改風松籟俯眺澗口¶
溪一一分源派我聞金剛身圓成無興壞禪流頌悉檀¶
忌堕妄語戒¶
　　寳珠洞¶
<pb:KR4f0005_WYG_065-8a>¶
極頂何來洞穴深仙風吹送八琅音箇中疑有天龍䕶¶
時作人間六月霖¶
是處真稱逈出凡天花馡馥落雲巖恰如觀象讀周易¶
六位成章索得咸¶
天半軒齋一倚楹初冬風物值晴明即今一晌拈吟處¶
何似去年望裏情(去嵗至聖感而/未至是處故云)¶
　　大悲寺賜僧古梅¶
逰山喜值深秋暖過寺偶因香界迴雲岊鐘聲還斷續¶
<pb:KR4f0005_WYG_065-8b>¶
月天闕影自崔嵬最欣淨室纔方丈恰稱禪僧號古梅¶
設使翠巖重著語眉毛贏得白皚皚¶
　　碧雲寺(九月二/十日)¶
香土開天半雲垣築畆平坐窮千里目葆(平/聲)檢九秋清¶
霜後松生翠風前瀑怒鳴自非來淨域誰解息塵情¶
佛日増輪奐(重新碧雲寺/以是日落成)霜天凑潔鮮六檀非所論萬¶
景得教全似畫開屏冩成詩磨壁鐫石橋今又過忽憶¶
虎溪邊¶
<pb:KR4f0005_WYG_065-9a>¶
　　九月二十五日奉¶
皇太后還宫之作¶
園林秋老法宫旋室處聊賡七月篇一喜¶
萱階輝愛日空悲¶
椒壁慘氷天霜寒苑卉餘籖菊夜永宫壺數漏蓮即漸¶
履長將獻嵗芳辰未至已愀然¶
　　夢¶
月宇誰為鉥星宫獨自歸設云全是幻何以淚霑衣¶
<pb:KR4f0005_WYG_065-9b>¶
　　孟冬時享¶
太廟¶
元英纔節届¶
烝祭以時將¶
太室卿雲焕¶
五朝帝烈光追思曷有極一脉永流慶制治慙成泰書¶
年幸告康(今嵗各省告豐多而/報災少用是稍慰云)惕乾心乆切儀式志寧¶
遑¶
<pb:KR4f0005_WYG_065-10a>¶
愾僾相通處惟祈我武揚(是時金川餘孽未靖/正值命將出師故云)¶
　　賜傅恒經畧金川¶
壯齡承廟畧一矢靖天狼畨部蕞爾蠢王師武必揚慰¶
予西頋乆嘉汝赤心良撻伐敉么㓂撫循集衆長斯能¶
成偉績用榦不庭方佇㸔銷兵氣敷天日月光¶
　　頒朔¶
午門晴旭麗瞳曨頒朔威儀集百工東鰈西鶼萬邦奉¶
宵衣旰食一篇中春秋無那成今昔箕畢還因協雨風¶
<pb:KR4f0005_WYG_065-10b>¶
消息貞元頻静騐統天一氣運無窮¶
　　明窓¶
冬日故可愛况在明窓間網軒静㣲風蠣牖散嫩暄嵗¶
功騐玉燭時序窺銅渾三餘于焉適萬幾聊以閒陡憶¶
蜀西軍遐心數往還¶
　　批摺口號¶
每覽報豐常意喜及批告歉輙眉顰非闗片刻心無定¶
愁亦由衷慰亦真¶
<pb:KR4f0005_WYG_065-11a>¶
　　隂¶
瓦鴛霰先集天衣雲作同漸欲韜盾日且喜收襄風今¶
年秋麥佳近逺緑芃芃三白倘應時可卜來年豐欲速¶
習未除盻雪先三農凡事豫則立隂晴課初冬¶
　　李山風雪杉松巻¶
千峰如睡玉為皴落落拏空夲色真茅屋把書寒不輟¶
斯人應是友松人¶
　　鄒復雷春消息圖即用其韻¶
<pb:KR4f0005_WYG_065-11b>¶
一氣為春去必回誰將消息付寒梅蕊珠仙妬女夷巧¶
偷先(去/聲)東風特地來¶
　　題黄色辟邪玉圭¶
方水生瑶瑾雲英静以腴截肪奚可喻蒸栗得曽無猶¶
見先王制如逢君子儒何須撿唐史附㑹詡天符(是玉/人稱)¶
(為元黄天符按唐肅宗夲紀載楚州獻寳玉十三一曰/元黄天符其制上圓下方近圓有孔今是玉上下俱方)¶
(兼有二孔規制不侔/殆後人附㑹之說云)¶
　　盆橘¶
<pb:KR4f0005_WYG_065-12a>¶
　　是樹自盤山天成寺携來層䑓團團頗異凡卉育¶
　　之凡五年矣¶
盆橘携霜色垂垂朶殿中層䑓猶纈緑數顆已標紅傳¶
説寧成枳題詩或寄筒天成白雲外遥謝一窓風¶
　　奉移¶
　孝賢皇后梓宫於静安莊凄然神傷抆淚賦此¶
鳳&KR1707;平明將奉移欲留不住我心悲幽宫閟殿仍同叙¶
(慧賢皇貴妃哲憫皇貴妃舊安别殿是/日均令祔於  皇后之旁如昔日也)舊感新愁並一¶
<pb:KR4f0005_WYG_065-12b>¶
時廿載恩情惟夢㑹千秋¶
懿徳盡人知重垣縱復如中禁腸斷荒郊朔籟吹¶
　　偶仿項聖謨松濤散仙巻為小幅輙題其上¶
櫽括長圖意松濤宛散仙飛蘿籠仄澗落葉逐流泉太¶
古無朱夏一峰凌紫煙何妨苔壁上又識戊辰年(聖謨/於圖)¶
(間石壁上題戊辰年為/是圖今嵗又戊辰故云)¶
　　孟冬上旬於瀛臺賜經畧大學士傅恒及命往蜀¶
　　　西諸將士食並成是什¶
<pb:KR4f0005_WYG_065-13a>¶
大清聲教暨遐陬豈有來王稽蜀酋黷武開邊非我志¶
安良禁暴藉卿謀行軍吉值初陽復賜食恩同湛露流¶
轉瞬明年擒娑虜還教凱宴侑封侯¶
　　初冬瀛臺即景¶
蒼松夭矯石嶙峋景物初冬亦可人雀舫已收&KR3449;塢裏¶
氷牀未出凍溪濵¶
縹緗棐几惬澄觀橘月菱窓暖不寒敬業樂羣當日事¶
年來此景更逢難¶
<pb:KR4f0005_WYG_065-13b>¶
菊芳已歇未開梅朔景靈臺一朅來却憶前年淑清畔¶
掞牋仙侣共流杯¶
　　雨¶
開冬猶暖雪為雨入夜連纎響砌筠遥識明晨縱逺目¶
西山應有數峰銀¶
　　雪(十月十/三日)¶
同雲未肯放冬晴凍雨均霑繼瑞霙著地消融無定態¶
隨風飄舞可憐生鴛樓有玉皆垂珮雞樹非春率鬪榮¶
<pb:KR4f0005_WYG_065-14a>¶
卜麥慰餘饒韻事竹罏文火煮三清¶
知時好雪值冬初破蔡明年此兆諸(是月十日於瀛臺/賜經畧大學士傅)¶
(恒及諸軍士食天氣晴和恩流湛露朕意於數日内若/得瑞雪足為明年破金川嘉兆今未逾三日得雪既用)¶
(占嵗更惬軍/祥樂孰如之)不數舞隨曹植馬所欣瑞㸃晉公裾評將¶
形色清無比目極鬖髿勢有餘却想臺懷駐輦處(前年/幸五)¶
(臺亦於孟/冬遇雪)松崖積翠景相如¶
　　冬夜涵元殿¶
下舂落金翼暮靄散曛黄温樹穏棲鴉氷䟽含夜光雪¶
<pb:KR4f0005_WYG_065-14b>¶
後景氣清壺中松竹蒼朶殿逈天半猊罏避朔凉玉琴¶
静徽軫棐几堆縹緗居稽聊自得晝短欣夜長三復蟋¶
蟀詩好樂期無荒¶
　　補桐書屋題四琴之作¶
　　舊桐已枯命工斲為四琴名之曰瀛蓬仙籟湘江¶
　　秋碧臯禽霜唳雲海移情既成匣而藏之仍置補¶
　　桐書屋中徘徊感舊輙以命篇¶
愛爾特生質成琴亦足豪七條龍在軫四美友成曺非¶
<pb:KR4f0005_WYG_065-15a>¶
㸑休稱蔡有弦何礙陶即㸔題句者兩鬂㸃霜毛¶
　　静宜園駐蹕¶
金川乆逆命有征遣王師臨衝習古法兹來閱熊羆子¶
弟夙所稱(時命八旗軍士就西山所有舊碉習雲梯登/城之技以為明年破賊用藝既成將届出師)¶
(故臨閱之/且行賞焉)有勇方兼知肉薄無堅城先聲諒在兹就近¶
宿香山名園號静宜冬山雖寂寞松竹餘丰姿谷風峭¶
且寒復陶猶不支嗟嗟我征夫嚴冬將發輜人土非所¶
利善守在四夷是役豈得已予心衆諒之敵愾藉人和¶
<pb:KR4f0005_WYG_065-15b>¶
助順憑¶
天時地利詎足守擒虜夫何疑(金川所恃者地利彼得/其一我得其二成功在)¶
(指日/耳)朂哉鷹揚旅䇿勲竹帛垂¶
　　夜¶
静憩剪檠欣夜永怒號隔户識風寒今朝未陟髙峰頂¶
興寄白雲阿那端¶
　　刻漏¶
刻漏丁丁不暫停眼中隙影耳中聽例將三萬六千日¶
<pb:KR4f0005_WYG_065-16a>¶
漫擬求仙駐妙齡¶
　　嘲梅菊¶
　　梅之能止於衝雪先其時非所知也菊之能止於¶
　　傲霜華於冬非所知也藝圃者逞其能於是䕶菊¶
　　凋而助梅長有盆梅盆菊争榮於一時者朅然見¶
　　之不能無言其亦通於用人行政之方歟¶
先(去/聲)漏春光如自喜蘄㽞秋色了無愁如何卉裏孤髙¶
種也做偷寒送暖流¶
<pb:KR4f0005_WYG_065-16b>¶
難待徵君寒放鶴早過賔客醉題餻失將梅菊本來靣¶
未必濫觴非汝曺¶
菊秀梅貞自可憐䕶凋助長使争妍却虞後鮮真梅菊¶
為想橐駝順木天¶
　　題周鯤仿唐寅終南十景圖¶
　　　金碧潭¶
一泓貯天半百道飛峽側林霏紫翠光風瀲金碧色髙¶
人坐槃陀勝飲八功德¶
<pb:KR4f0005_WYG_065-17a>¶
　　　草堂¶
屈平未沉湘杜甫猶客蜀千古只一室幽棲景芳躅蘿¶
逕人跡稀吾書吾還讀¶
　　　倒景臺¶
迥躡雲霞表下視日月行&KR1793;水淙絶崖砉然天樂聲茅¶
龍立可騎無湏九轉成¶
　　　樾館¶
喬柯富嘉䕃結宇堪晤息清風與明月静觀皆自得一¶
<pb:KR4f0005_WYG_065-17b>¶
編在手中世人應不識¶
　　　桃烟廷¶
勃谿無畆平結此桃烟廷與俱惟顥氣永鎮兮太寧杖¶
策層巔者不舟而武陵¶
　　　雲錦淙¶
有石白可潄有泉清可枕㣲風時拂之瀲灎叠雲錦至¶
樂合杳㝠浮榮何苒荏¶
　　　洞元室¶
<pb:KR4f0005_WYG_065-18a>¶
穴崖以為室偃仰其中處有客抱琴來或是成連侣神¶
契妙参同軒軒興霞舉¶
　　　滌煩磯¶
萬木欎蜚雲衆泉泌鳴玉拂軫試一冩不作招隠曲境¶
寂夫何妨髙人樂事足¶
　　　羃翠庭¶
疊樹不論層蔚作羃翠庭霏烟幾縷白漏天數片青重¶
見蘇東坡擕來擇勝亭¶
<pb:KR4f0005_WYG_065-18b>¶
　　　期仙磴¶
科頭倚澗松澗草幽䝉茸解黻適素襟水碧希仙踪佺¶
羨望未至白雲重復重¶
　　冬至齋居¶
齋宫仍几此清哦真覺光隂迅織梭静裏檢量一嵗事¶
何期樂少祗憂多¶
　　詣齋宫¶
玉琯陽將復金街曉不寒綴先考五輅儀衛肅千官(是/嵗)¶
<pb:KR4f0005_WYG_065-19a>¶
(定籩豆從古式並考五輅大駕之度命/以    南郊大祀為始一遵新制云)昭德夫何有正¶
名蘄所安瓣香瞻¶
帝載祭位儼¶
穹壇(詣齋宫則視壇位數嵗來毎行之而嵗降皇穹宇/咫尺不一拈香瞻禮于心不安故去    㫖命廷)¶
(臣考古凖今復定視壇之前先詣偹稍皇穹宇拈/香行禮並親視籩豆之儀於禮為    惬悃誠云)齋室¶
清心坐窓曦舉眼㸔明朝修毖祀兢惕志遑寛¶
　　冬至¶
南郊述志¶
<pb:KR4f0005_WYG_065-19b>¶
寅祀¶
南郊殷薦陳鉶籩依古制更新(國朝一切禮儀率依明/制    郊廟所用祭噐)¶
(徒存其名皆以瓷盤代之相沿未改亦不知始訛於何/時朕以既用其名宜偹其物特勅廷臣議更古制今冬)¶
(至大祀始用之於古禮南郊/自是而諸祀皆用    噐矣)一陽資始月纔朔(月二日/冬至)¶
六琯均調嵗復春昭格敢云歆¶
上帝敉寧端藉任元臣維揚我武邀¶
靈貺即㸔書勲閣起麟(金川本非勁寇祗以用匪其人/以致乆弗成功兹大學士傅恒)¶
(忠誠夙著立志滅寇故用為經畧託以干城師行之吉/卜於月之三日適以預日大祀    南郊儼對越於咫)¶
<pb:KR4f0005_WYG_065-20a>¶
(尺希慈佑之昭明曷/勝有顒惟期底績云)¶
　　南苑行宫晩坐憶經畧大學士傅恒¶
依然庭宇静朅爾研甌閒一室澄心處兩年睫眼間(南/苑)¶
(未至盖/二年矣)衝寒懷碩輔此際厯重闗所願明天討成功指¶
日還¶
　　雪(十一月/初九日)¶
伊余有宿心對雪無不喜今嵗已兩逢此復勝於彼恰¶
在仲冬月偶駐南海子銀甸致更佳玉林花散蘤豈惟¶
<pb:KR4f0005_WYG_065-20b>¶
縱目欣為惬祈年美念我同心佐率彼諸軍士驅馳冒¶
嚴寒縈懷曷能己¶
　　經畧大學士傅恒舟渡蜀江賦詩呈覽用其韻答¶
　　　之¶
若濟常殷擬巨川平羗今復率師前行旌冬發真勤瘁¶
露布春傳此佇延遥度應臨滴博壘底教稍遲(去/聲)蜀江¶
船(四川驛站所辦不/協故稍遲行程)數千里外寧暌隔心在丹楓玉馬¶
邊¶
<pb:KR4f0005_WYG_065-21a>¶
　　立春日春帖子¶
駘宕舒宫栁芬馡放殿梅三陽先月應萬福共春來¶
暖化蓬婆城外雪晴開滴博戍間雲初韶恰並新祥至¶
三㨗應教一月聞¶
　　除夕¶
省嵗恰當改嵗時官家遭際兩評之今年頗覺吟情懶¶
此夕那堪往事思願共壑蛇除舊噩喜因仙木亞新禧¶
聲聲爆竹連晨發火報金川奏凱期¶
<pb:KR4f0005_WYG_065-21b>¶
　¶
　¶
　¶
　¶
　¶
　¶
　¶
御製詩二集巻七¶
