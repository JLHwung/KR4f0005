# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.744173
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷七十六
<pb:KR4f0005_WYG_134-1a>¶
欽定四庫全書¶
御製詩二集卷七十六¶
　古今體一百七首(戊寅二/)¶
　　閲春秋觧口號漫題¶
猾夏從來稱攘椘今常漕米濟江南寄言白首窮經者¶
漫泥(去/聲)區區紙上談(觧春秋者無不以猾夏為椘罪操/戈聚訟論之不已此經生因襲舊)¶
(聞拘墟方域之見耳秦晋汛舟之役傳説以為美談而/今椘粟嵗輸濟鄰封者甚富賙賑尤資其利使如春秋)¶
(時各分疆域則江浙所出之米不足本地半嵗之食設/加之遇灾即有賑恤将難為巧婦之炊矣且江浙江西)¶
<pb:KR4f0005_WYG_134-1b>¶
(即昔之吴越漢武帝議伐閩越而劉安稱先道古謂必/不可伐唐順之韙之以為反覆論説以中國勞蠻夷之)¶
(意以今觀之閩浙江西之人豈盡不可以冠帯之國法/度理之乎是知今古異宜不逹時而欲行封建井田者)¶
(率是類也/故并識之)¶
　　新春萬夀山即景¶
檐收華綴罷春燈咫尺春山一晀登花栁六橋方藴醸¶
較於紅綠雅相應¶
甕山當日是童山清蹕年来屢徃還恰為招提開祝嘏¶
(於山南建大報恩延夀寺以/祝    皇太后六旬萬夀也)翠峯疊樹總増顔¶
<pb:KR4f0005_WYG_134-2a>¶
水田開治畝縱横和雇催教臘底成詎為溪村増㸃綴¶
恐妨舉趾誤春耕¶
髙下移栽五鬛松欝蔥佳氣助山容巖楓澗栁遲顔色¶
祗覺森森翠益濃¶
五里玉河逹玉泉溶溶新水可乗船静明沿攬遲他日¶
午漏聲過漫乆延¶
牡蠣牕虚向逺開芸編綈几稱清陪唐花底用工㸐藴¶
春物昌昌即漸來¶
<pb:KR4f0005_WYG_134-2b>¶
　　賅春園¶
山隂别一區樸室聊結構倚巖得基固面野延賞富量¶
地雖十笏萬景於中受(叶/)賅春我所名消息今朝透機¶
思静在先事悟繪居後¶
　　構虚軒¶
飛閣冠峯具四臨豁然而敞静而深天風忽送塔鈴響¶
却訝何人理玉琴¶
　　恵山園¶
<pb:KR4f0005_WYG_134-3a>¶
位置都教學恵山溪亭小憩片時閒九龍昨嵗停春蹕¶
却在尋常想像間¶
　　王蒙仙居圖¶
萬嶂羃青烟千林扶玉蓮石欄雲母井茅屋碧瑶天鐵¶
鎖何須挽金編耐可傳蘇張名利輩置此合成仙¶
　　填倉日漫題¶
嵗華紀節名雖俗摛藻尋思義却長豈必雕盤行粔籹¶
詎能蓬户具牛羊衆愁獨豫寜真樂率歉偏豐未是穣¶
<pb:KR4f0005_WYG_134-3b>¶
民數頻滋糓恒少(向諭各省督撫於嵗終彚奏民数榖/数但以豐歉難齊通計榖数不能日)¶
(増而承平日乆户口/滋繁時厪於懐也)對時艱致是千倉¶
　　新春玉泉山¶
烟宫仙木麗銅扉積素猶看皴翠㣲山又從新非故歩¶
春雖未鬯是生機靈源不凍常浮舫香扆辤寒欲減衣¶
靄靄午隂將集霰便希重詠六花飛¶
　　清貯齊¶
池鏡披沄溶山畫含&KR0034;㠑言憩不過暫引興則已毎静¶
<pb:KR4f0005_WYG_134-4a>¶
寄㤀俗縁幽賞契真宰設如擬玉壺一片氷心在¶
　　含峭居¶
築砌喜臨水開牕雅納山春秋恒翠邏嵐靄變孱顔意¶
入宜吟眺目謀省陟攀太沖有佳句此是青蔥間¶
　　自玉河泛舟至石舫¶
畫舫乗流達石舫清漪適可暢清逰(萬夀山别墅/名清漪園)片㠶¶
設擬廽頭問曽未氷天無恙浮¶
　　䄂嵐書屋¶
<pb:KR4f0005_WYG_134-4b>¶
倚巖屋三間其外圍諸岫㠎嶫座中呈薈蔚檐端逗于¶
焉機引静可以時對茂於何勞位置萬景天然就㸃筆¶
無俗情風華在懐䄂¶
　　曇華閣¶
調御堂堂大丈夫獨尊三界匹曽無碧蓮朶上擎珠閣¶
極樂西方未覺殊¶
　　王紱湖山書屋¶
澹澹春嵐鬰鬰松岧嶤梵閣倚層峯山川宛似曽經到¶
<pb:KR4f0005_WYG_134-5a>¶
審視分明是九龍¶
水與舟挐陸杖扶優㳺那戀紫青紆具區可見非無意¶
想欲因之泛五湖¶
　　雪(正月二/十七日)¶
達曙濃隂集霰来湏臾剪水落毰毸階頭氣暖溶溶化¶
墻角風寒旋旋堆装絮却先栁眼放驅蝗都喜麥心培¶
御園燈景纔方過萬樹銀花此重開¶
　　題鄒一桂畫¶
<pb:KR4f0005_WYG_134-5b>¶
　　　碧桃倉庚¶
公子飛来衣著金緗桃灼間粉筠森不須隔葉全身現¶
恰恰端知有好音¶
　　　紫薇蠟嘴¶
竊脂翩集金華樹紫綬翠翎艷好春慢訝色形都活脱¶
傳神原是省中人¶
　　新春瀛臺¶
祭臨吉戊返宫垣路便南臺小駐軒綺户嵗屏猶未徹¶
<pb:KR4f0005_WYG_134-6a>¶
仙壺春事已堪論栁稊欲展風還弱梅蕚如嫌旭乍温¶
逐䖏題詩寜慮複盤盂几杖意斯存(西苑周不過十里/然以勝朝遺蹟加)¶
(之國家百餘年延美承平時復葺綴一亭一榭各標勝/槩邇年以来逐景得句無慮数十百首然勅㡬祈年之)¶
(意恒多故/末句及之)¶
　　茂對齋¶
因逈得髙齋俯臨見闤闠羲經可觀象顔之曰茂對玩¶
辭既呈外保泰亦殷内先王貴因性夫何勞智慧¶
　　涵春室¶
<pb:KR4f0005_WYG_134-6b>¶
東皇弗偏黨物物付以春此室名曰涵其意何所云譬¶
如天地間人乃一粒存心則粒之粒量與天地均以此¶
例吾室涵春寜有垠享帚不為私與物常同仁¶
　　賦得水一方¶
趯臺三面水書室敞南榮亭接迎薫近池臨太液清畫¶
如展李(思/訓)趙(伯駒瀛臺猶勝朝故/蹟多金碧楼臺也)境即是蓬瀛三復蒹¶
葭什懐賢獨泥情¶
　　千尺雪作¶
<pb:KR4f0005_WYG_134-7a>¶
懸流無定態千尺假名諸趁便来春曉偏冝是雪餘隔¶
松看凍鶴躍藻出飛魚亦識綺言戒其如景起予¶
　　再題李成茂林逺岫圗疊舊作韻¶
元氣淋漓萬木枝荆闗而外自成師奩屏合付閨中秀¶
硯匣琉璃㝠寫時(見後南宋/向上䟦語)¶
　　河南廵撫胡寳瑔奏報得雪詩以誌慰¶
豫省麥為秋三白望尤切客冬雖屢霑優遍實尚缺況¶
復新涸地沮洳龜紋裂是慮孳蝗蝻縈縈愁弗絶臘後¶
<pb:KR4f0005_WYG_134-7b>¶
及初春乃均被甘雪不惟滋来牟兼幸驅遺孽披章沃¶
天漿滌我五衷熱加賑已一再可度青黄節大田倘及¶
時更冀西成閲言慰豈無心未敢旋愉悦¶
　　詠浮水石¶
磊磊澗中物浮浮水上行能因小制大遂幻重為輕豈¶
是支機遺(去/聲)猶非變木成通靈縁得氣至理不須驚¶
　　題沈周倣王蒙山水即用其韻¶
心耽北隴峯惟翠身避東華塵是紅妙契山樵采薇意¶
<pb:KR4f0005_WYG_134-8a>¶
底論格法異同中¶
翠荔丹楓沓嶂頭誅茅書屋窅而幽遂初賦就筆纔輟¶
時復欹橋筞杖逰¶
　　二月朔日作¶
制祭考戴禮載芟緬毛詩遷坐此致齋吾将舉春祈仲¶
月氣漸鬯霽雪融温曦燈節過喧賞動歸静覺宜籌逺¶
将就緒劭農無射思處順慎臨淵謹㡬戒漏巵夕惕復¶
朝乾心寧有逸時¶
<pb:KR4f0005_WYG_134-8b>¶
　　題沈周虎邱圗¶
徘徊松下獨題詩客去人來落後期大似桐廬已發棹¶
彦升方至富陽時(沈周自題云約陪石居吴水部為虎/邱之逰獨予弗果明日携壺追徃而)¶
(石居已發舟與任昉詩所紀郭桐/廬出溪口見候事畧相類故云)¶
　　仲春¶
社稷壇親祀¶
展幣由来例仲春百年¶
右社聿維新(丙子春勑所司敬謹繕修重加壇工閲嵗/告竣瘞坎舊在    壇内    相度命更)¶
<pb:KR4f0005_WYG_134-9a>¶
(置望瘞壇外西北隅並/増    樂章永垂令典)¶
鴻功今古垂釐永¶
佐配馨香盻蠁均處陸什三司后土食艱稼穡立烝民¶
戊朝祭喜戊年值豐楙殷希錫祉申¶
　　仲春西苑即景¶
鸞輅西華祭後移趯臺更服便疇咨還餘清暇千官退¶
朅對韶光一賞宜積數已消簷際雪輕黄欲上栁梢絲¶
聽鴻樓上看廽雁春色人間許共知¶
<pb:KR4f0005_WYG_134-9b>¶
　　鑑古堂¶
壁號圗書聚筵惟翰墨攤常懐三鑑對寕棘一身安無¶
逸凛明訓與稽惬古歡顧名思義處所愧是貞觀¶
　　延賞亭¶
役情書史亦糟粕契理鳶魚總道機試問亭中延賞者¶
究於何處獲心依¶
　　賦得虚舟¶
芸齋臨太液芝榜署虚舟趣味南華永蹟惟勝國留灑¶
<pb:KR4f0005_WYG_134-10a>¶
然閲今古曠若㤀(去/聲)沉浮秋月當牕印春波拍岸柔㡬¶
曽慮風浪無礙侣鳬鷗我有濟川意還殷作楫求¶
　　鏡清齋¶
臨池搆屋如臨鏡那藉㫋摩亦謝模不示物形妍醜露¶
毎因憑切奉三無¶
　　焙茶塢¶
石上泉依松下風竹罏製與恵山同蔡襄不止工其法¶
因事還思善納忠¶
<pb:KR4f0005_WYG_134-10b>¶
　　董邦逹秋林曵杖圗¶
蒼剰烟蘿丹染楓滄波又起鯉魚風髙人蜀杖携卭竹¶
小立端知意不窮¶
　　仲春經筵¶
書文經訓義揄揚魚雅儒簮晋兩行篤志近思研學問¶
思艱圗易劭農桑(是日進講論語博學而篤志一/節尚書思其艱以圗其易兩句)春臺¶
共喜時方鬯廣厦寜惟例舉常周孔吾師㳺意切推行¶
獨慙(去/聲)未云遑¶
<pb:KR4f0005_WYG_134-11a>¶
　　二月初四日喜雨¶
積雪纔消甘雨繼霏空作勢灑&KR1268;&KR1854;流膏延美有如是¶
歴嵗新春未此逄烟意乍踈還復宻雲容欲淡旋添濃¶
豈無慶慰饒兢業敢恃時和懈敬恭¶
　　褚君道松隂書屋¶
攤書烏几獨搘頤松籟泉音契筦倪作者雲鴻不留跡¶
為傳名氏是荆溪(君道未標名見/陳惟寅識語)¶
　　御湖雨泛¶
<pb:KR4f0005_WYG_134-11b>¶
溶溶新水始通舟出塢飛雲(舟/名)試櫓柔恰喜掠空銀竹¶
雭春溪殊勝是今遊¶
堤桞帯烟看作緑蹊桃含潤意疑紅不無清賞非存樂¶
樂在犂雲鋤雨中¶
雲低碧落易為雨霧重西山懶放晴恰是江南二月景¶
昨春興致憶分明¶
　　春雨軒對雨六韻¶
開年詠甘雪慶卜四升糧(近作有若論春雪如春雨/便慶食升有四升之句)繼¶
<pb:KR4f0005_WYG_134-12a>¶
是頻叨渥惟兹更霈祥欣看積窪液不礙倚楹凉作響¶
低淋瀝飛空逺渺茫烟凝桞欲暗潤逼土生香春雨異¶
常早慰欽亦異常¶
　　存素齋¶
溪堂架樸斵丹雘不須塗抱樸潄芳潤體純味道腴毎¶
叅山水趣那逐色聲娱詎是耽清浄操存出治樞¶
　　自得軒¶
蜃牕綈几静無塵鳥語花香樂有真萬物當春皆自得¶
<pb:KR4f0005_WYG_134-12b>¶
給求飬欲厪吾民¶
　　徐賁倣巨然恵崇二家筆意¶
樹槎枒復石嶔崎竒境由来無更竒想見一時般礴彼¶
搆成千里出藍斯¶
　　仲春昆明湖上¶
晴暉送暖渙氷紋歸岫西山有宿雲放眼桞條絲漸軟¶
含胎花樹色將分女牛左右徒聞古鳬鴈光輝各命羣¶
陸町溪塍都潤澤行将来往課耕耘¶
<pb:KR4f0005_WYG_134-13a>¶
　　題雲繪軒¶
常年艱致是春雲今嵗春雲易郁氛都道南廵轉氣候¶
(徃嵗北省毎苦春旱自辛未南廵後春膏稍易致今嵗/則更雨雪頻霑英英屢布或謂南廵江國氣候旋轉随)¶
(至/云)恰宜東作蔚氤氲毎看出岫容生動便冀為霖意懇¶
懃俯仰髙軒寜玩繪劭農心為萬民欣¶
　　停靄樓¶
面水背山聊搆築朝嵐夕靄坐間收設叅陶氏詩中句¶
不異謝家江上樓¶
<pb:KR4f0005_WYG_134-13b>¶
　　賦得金粟山¶
嶕嶤俯碧川湧出擬青蓮金粟如来影春山太古禪分¶
明契倪筦可以謝蹄筌繭紙閒臨帖朅思趙宋年¶
　　飬雲軒叠舊作韻¶
自我常望霖飬雲因名軒義取遍崇朝瑞匪誇非烟邇¶
来何厚幸毎與雲周旋靄靄時欲留英英若可攓樂寜¶
為山水興鋤澤甫田¶
　　味閒齋漫題¶
<pb:KR4f0005_WYG_134-14a>¶
味閒兩字署簷唇山裕如還水静真坐未逾時便歸去¶
笑予不是箇中人¶
　　趙孟頫疎林秀石¶
林饒古貎石竒姿了了偏含無盡思何必王孫惜芳草¶
請看苕上晩秋時¶
　　再題恵山園八景¶
　　　載時堂¶
座有箴銘架有書延清最可適㡬餘載時若問對時義¶
<pb:KR4f0005_WYG_134-14b>¶
漢詔中間毎起予¶
　　　墨妙軒¶
三希法帖萃名書墨妙苕華復繼諸自是睪然縁望古¶
將毋玩物志渝初¶
　　　就雲樓¶
雲横山直自今古築個山樓號就雲動静主賔都妙諦¶
倩誰㸃筆為區分¶
　　　澹碧齊¶
<pb:KR4f0005_WYG_134-15a>¶
琳沼氷淪尚未開心依澹碧境無埃㡬廽磨墨一章就¶
自問箇從何處来¶
　　　水樂亭¶
或戛鳴球或摶絃林泉趣也中宫縣烟霞嶺畔依稀似¶
坐石臨流憶去年¶
　　　知魚橋¶
平鋪半畝凍琉璃未是輕鯈出水時謾道躍潛殊理趣¶
魚知魚樂我因知¶
<pb:KR4f0005_WYG_134-15b>¶
　　　尋詩逕¶
古錦嚢教奴子携惟應愈湜觧金鎞如今擬問李長吉¶
題湊詩乎詩湊題¶
　　　涵光洞¶
廽巖繆逕蔽曦光空洞中宏宛委藏妙義恰如虚室白¶
吉祥止止受無央¶
　　丁雲鵬天台劉阮圖¶
絡石縁林潄玉涼逺山紫邏更蒼蒼溪邊列樹雲和静¶
<pb:KR4f0005_WYG_134-16a>¶
洞口落英水亦香作記未應擬彭澤成詩早見有曹唐¶
浙東仙境依然在可復雙鬟待二郎¶
　　細雨(二月初/八日)¶
雲繪飬雲纔句就(皆萬夀山軒/名近並有詩)雨過春雨又絲霏未經¶
望澤欣先到總是殊恩敢道㣲響入竹林輕滴瀝潤含¶
栁陌暗浽㵟寜無慶慰饒兢業不作空言勅萬㡬¶
　　向陽草¶
年前立春春氣早更兼霡霂春雨好栽者培之古所云¶
<pb:KR4f0005_WYG_134-16b>¶
向陽暖處有新草嫩青遥見近不無如茵如毯皆虚摹¶
文章大塊始屬稿生意昌昌自此都得暄霑潤増顔色¶
枯莽空懐對隅泣物猶如此人何堪春雨春陽難遍及¶
吁嗟乎春雨春陽難遍及對之怦然為蹰立¶
　　李廸翎毛花卉(董其昌/評定)¶
花香鳥語註韶熙總是東皇一氣施不藉畫禪真法眼¶
河陽妙蹟亦誰知¶
　　西直門外三首¶
<pb:KR4f0005_WYG_134-17a>¶
雨過村圻宿潤濃桞絲黄嫩草方茸微塵不作春烟淡¶
彷彿江南昨嵗逄¶
樹外紙鳶颺野垧枳籬詰曲隐旗亭春臺樂處隨民便¶
指日芳郊有踏青¶
春麥方耕秋麥茁力田孰不趁時和課農來徃於斯慣¶
憑攬欣多懼亦多¶
　　仲春瀛臺¶
王宫將執鎮路便此來臨雨後出耕牸氷開下水禽金¶
<pb:KR4f0005_WYG_134-17b>¶
摇絲栁重綠吐綺莎深萬物熙春意從知造物心¶
　　千尺雪¶
飛流不計尺計尺漫名千聲是無聲界色非有色天淙¶
篁五音和(去/聲)潄石六花濺客嵗寒山畔牽情屬偶然¶
　　響雪廊¶
曲廊曼接千尺雪淅淅常聞響碎霙體物既堪方浄色¶
忘懐雅合晤清聲¶
　　葆光室(康熙年間額也皇/祖御題扁)¶
<pb:KR4f0005_WYG_134-18a>¶
假山閲世如太古穿幽乃造十笏所上有詭石聳雲根¶
下有渫泉淙神乳注焉不竭酌不窮兩字葆光威鳯舞¶
羮墻宛憶¶
神堯年艾蓬誰究䝉莊語¶
　　即事¶
春雨雖未寸潤澤已慶慰却看雲勢重羃䍥藏山翠因¶
之憶逺近一例被膏未無何一二日佳音來次第保陽¶
及古北三寸均霑暨喜已疑信半奚曽遇徃嵗秋麥既¶
<pb:KR4f0005_WYG_134-18b>¶
勃生春牟即可藝大田為候早興鋤亦資利時和切畏¶
念事順戒滿志猶虞或遺忘勤言銘座扆¶
　　王䝉松林書屋¶
隐几先生若有遲(去/聲)隔溪佳客逈無塵相逄定話羲皇¶
上肯作空廻題鳯人¶
　　仲春¶
　朝日壇禮成紀事六韻¶
朝日東門外春分陽徳雍躬親應戊嵗祭禮遡¶
<pb:KR4f0005_WYG_134-19a>¶
天宗在爼陳騂角承筐奠赤琮元端服惟盛大采意彌¶
恭三獻酌清齊旋宫奏夾鐘翹瞻¶
壇壝煥(嵗乙亥勅修告壇工/至丁丑春月  竣)瑞擁¶
旭光濃¶
　　春分¶
搢圭祭罷返園亭三日韶光能爾靈花欲彈苞梢乍紫¶
桞將作葉線廻青蒼官入仲分宵晝萬物當春自色形¶
玩景摛詞詎宜亟可忘無逸昔書屏¶
<pb:KR4f0005_WYG_134-19b>¶
　　思永齋¶
樸斵含經畔(是處在含/經堂西)徃來亦憩留澄觀非藻繢託志¶
在清幽上下鳶魚若居稽今古求言經如展讀切已慎¶
身修¶
　　賦得山色湖光共一樓¶
渭竹環臨水巖樓出竹梢漪瀾常映帶罨黛亦兼包了¶
識智仁樂宛成仲叔交契神疑畫舫悦志即書巢已足¶
供吟眺奚煩事豁庨羲經設觀象育徳聖功爻¶
<pb:KR4f0005_WYG_134-20a>¶
　　聞山東得雨口號¶
畿南澤慶滋三寸越日齊郊亦報霑便憶豫圻曽逮未¶
了知蜀望孰能㢘¶
　　山桃花二首¶
雨潤日晅皆及節山桃開覺早常年滿園春色傳頭踏¶
明曉花朝景倍妍¶
向陽山塢暖烘偏擘蕊彈苞劇可憐最是蓬蓬又將作¶
思量何必約無愆(山桃開時毎/多風故云)¶
<pb:KR4f0005_WYG_134-20b>¶
　　題唐寅倣王䝉松隂髙士圖¶
滿幅山樵荷葉皴卜居松桂雅宜隣晉昌巨擘唐伯虎¶
谷口息肩鄭子真攬勝可知渾濟勝入神妙是獨傳神¶
王家粉本定何似我亦因之憶古人¶
　　花朝¶
花朝率未御園度度亦寒林鮮作花臘雪春膏皆恰當¶
輕風暖日復交加遂教火廹綏山蕊不異幻開殷七葩¶
若論對時親切句養存事更重萌芽¶
<pb:KR4f0005_WYG_134-21a>¶
　　仲春玉泉山¶
荏苒風光能爾催孟春倐過仲春來改觀旬月之間耳¶
寓意湖山適可哉玉笋入雲隐壺嶠銀奩倒影畫樓臺¶
丁丁漏箭無停響寄語林花漫亟開¶
　　華滋館¶
蹊繢芳霞砌錦茵華滋今度信傳神夢醒烟月三千界¶
興寄林泉九十春詎可色聲耽玩物雅宜翰墨足娯人¶
展書不擬羲皇上自顧風猶未返淳¶
<pb:KR4f0005_WYG_134-21b>¶
　　仁育宫頌言叠舊作岱廟詩韻(有序/)¶
　　玉泉山西擇爽塏地建¶
　東嶽天齊廟而名之曰仁育宫天齊之稱見於史記¶
　　東嶽岱宗則虞帝之所柴望也今祠宇遍天下明¶
　　靈揚詡理大物博豈非以仁育萬彚不崇朝而雨¶
　　天下語曰泰山不讓土壤固無徃而弗格也既為¶
　　碑記以落廟成兹經過展禮輒依舊作岱廟韻以¶
　　成頌言¶
<pb:KR4f0005_WYG_134-22a>¶
出震尊為五嶽宗配藜布濩豈拘封一拳即是扶桑石¶
五鬛寧殊漢代松瑞氣氤氲籠玉殿蒼靈肅穆仰¶
金容雲行雨施崇朝遍常願休徴佑九農¶
廵狩寧當嵗屢行¶
崇祠擇近致齋精天門東望一誠格陽徳中齊萬物亨¶
秩長羣神孰可匹功先六子獨稱兄¶
錫禧雖毎叨鴻貺惟勵欽承凛旦明¶
　　涵漪齋¶
<pb:KR4f0005_WYG_134-22b>¶
文軒俯碧湖新水一泓俱堤窣鵞黄暎奩開鴨綠鋪未¶
看(平/聲)出嫩芷已可泛輕艫理趣叅親切神超動静乎¶
　　岑華閣¶
玉山朗朗削芙蓉上有凌空綺閣重一切世間無此地¶
惟應極樂國中逄¶
　　荇橋三首¶
初生春水漾蘭橈片刻溯遊逹荇橋萬頃昆明堤那畔¶
岳陽記語印今朝¶
<pb:KR4f0005_WYG_134-23a>¶
六橋一帶學西湖蜿蜿長虹俯接余左右參差浮碧水¶
二南雅化亦興予¶
便可橋旁蹔艤舟蒲鍼欲刺桞絲柔行將春服吾與㸃¶
興在風行及水流¶
　　藻鑑堂得句¶
昆明春水㶑烟光沿泛因之藻鑑堂表裏湖山歸静照¶
髙低桃栁總清揚羲經趣寄對時茂楚頌詞多稱物芳¶
若傍竹林尋晉逸山公啟事緬懐長¶
<pb:KR4f0005_WYG_134-23b>¶
　　賦得春風啜茗臺¶
因迥得髙臺春風小憩來竹罏倣恵上鳯餅出閩隈第¶
一泉猶近彼雙符慢催試㸔文武火絶勝聖賢醅詠繼¶
三清句(以雪水沃梅花松實佛手/名曰三清茶有詩紀事)香生大邑杯君謨因¶
事納遐想信忠哉¶
　　山隂¶
山陽明湖山隂溪一舟宛轉通廻堤栁綠桃紅艶争媚¶
淡靄輕烟黯欲迷雖無日渉原成趣片時攬結催歸去¶
<pb:KR4f0005_WYG_134-24a>¶
知然構築復何為是我自心知赧處¶
　　嘉䕃軒¶
天籟時聞颯沓鳴蘢蔥秀木鬰南榮兩山臺榭平分翠¶
一水舳艫相對清椰葉定無何足擬(見呉/都賦)棗花未落底¶
須争(李頎詩棗花/未落桐隂長)細莎異草紛縁被彷彿華連舍衛城¶
　　澹寧堂¶
開牕常靣山山體恒寧静俯檻亦臨水水態澹泊永明¶
志既可託致逺還因省武侯材徳兼其言實堪領未能¶
<pb:KR4f0005_WYG_134-24b>¶
踐諸躬且以質之境¶
　　文徴明倚樹觀泉¶
石橋好是隔紅塵古樹槎枒澗水濵肯向世間留姓氏¶
白衣祗合號山人¶
　　玉蘭花開¶
春澤春陽著意加玉蘭今嵗早開花隃糜江硯胥供奉¶
風韻原來本一家¶
　　賜休致大學士陳世倌歸里詩以餞之¶
<pb:KR4f0005_WYG_134-25a>¶
夙夜勤勞言行醇多年黄閣贊絲綸陳情無那俞孔緯¶
食祿應教例鄭均自是江湖憂未忘原非桑梓隐而淪¶
老成歸告能無惜¶
皇祖朝臣有㡬人¶
　¶
　¶
　¶
　¶
<pb:KR4f0005_WYG_134-25b>¶
　¶
　¶
　¶
　¶
　¶
　¶
　¶
御製詩二集巻七十六¶
