# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:14.327180
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷八十八
<pb:KR4f0005_WYG_251-1a>¶
欽定四庫全書¶
御製詩三集巻八十八¶
　古今體一百三十首(庚寅四/)¶
　　恭謁¶
孝陵¶
山水朝宗地雲霞護¶
聖天¶
鼎湖垂廓落𤓰瓞永綿延詎以百年隔由来¶
<pb:KR4f0005_WYG_251-1b>¶
一脈連奠三䖍叩九不覺淚澘然¶
　　恭謁¶
景陵¶
赤心酬我¶
祖青目異諸孫霜露三春閱(未展謁者逮/今三載矣)繼繩萬葉¶
尊長(上/聲)年偏憶㓜難忘(去/聲)是¶
深恩何以差不負勤劬黙自存¶
　孝賢皇后陵酹酒¶
<pb:KR4f0005_WYG_251-2a>¶
往事一何迅舂音廿二年(自戊辰至今/廿二年矣)六旬我獨慶百¶
世汝稱賢賦荇篇猶憶種松隂已連逹觀息多戀行矣¶
命歸鞭¶
　　題翠雲山房¶
翠雲山房山寺側滿山松柏翠雲色往嵗逥鑾不復駐¶
斯奉¶
慈寜應憩息陳&KR0923;奠桂別¶
珠丘又将隔年心惻惻春雲佈宇傍午濃滿望東郊雨¶
<pb:KR4f0005_WYG_251-2b>¶
盈尺雲之翠也假藉名儻然来去初無跡雲之春&KR0006;乃¶
艱逢纔飛雪花散無力致予繾綣實在兹山房閒適豈¶
易得¶
　　微雨(二月廿/二日)¶
微雨山齋灑山雲幻散凝剛看濕階砌旋見霽崚嶒逢¶
以望之外欣而惜轉増何當大霑澤農事逮将興¶
　　過獨樂寺¶
千年古寺枕通逵題額兩言深繹思後樂猶艱那獨樂¶
<pb:KR4f0005_WYG_251-3a>¶
金仙宜耳我非宜¶
　　恭奉¶
皇太后駐蹕盤山静寄山荘作¶
草色林光嫩仲春¶
安輿路便奉来巡¶
髙年誠恐勞行禮勝地欣宜¶
憩養神雲傍山峰留影幻雪融澗水落聲新¶
夀萱堂(盤山蹕堂皇太/后駐    名)俯憑佳景萬嵗承¶
<pb:KR4f0005_WYG_251-3b>¶
歡愛敬申¶
通閏韶華稚未酣入林翻覺惬幽探松仍冬色挐雲巘¶
瀑帶冰音瀉石潭寒勒春猶澹相契暖烘芳亦久難堪¶
秀巖是我蔵詩藪觸目興懐自所諳¶
　　題延春堂¶
日照霽煙凝巖堂暖漸蒸春光遞消息山景尚清澄原¶
不在花栁扵斯適寢興詎因駐逰蹕遂爾忘兢兢¶
　　韻松軒¶
<pb:KR4f0005_WYG_251-4a>¶
田盤以松秀韻松當在此泠泠謖謖間小大無不美豈¶
資金與石弗屑宫&KR0006;徴軒實恒聆之我乃儻来耳然而¶
諧韻詞則每従兹始¶
　　題清音齋¶
太古山中室好春静者心三幡蠲結習萬籟總清音底¶
識来和去欲忘昨與今託懐無不可合是凛難諶¶
　　澹懐堂¶
書堂據中嶺峯蔚四圍皆昨别忽如忘今来真復佳林¶
<pb:KR4f0005_WYG_251-4b>¶
光仍罨户草色始侵階遇閏遲春令花無稱(去/聲)澹懐¶
　　潄瓊軒¶
疊石為池有屋臨引流出石赴池斟不須搏拊琴兮瑟¶
却叶一䕫戛撃音¶
　　心鏡齋有㑹¶
心鏡若喻言其實乃至理試問世間鏡何非従心起造¶
鏡縁心巧照鏡由心使無心斯鏡無造照胥糠粃覔心¶
不可得而况月與水¶
<pb:KR4f0005_WYG_251-5a>¶
　　留雲室¶
巖室窈然静且深去年猶憶雨中臨即今待澤将舉趾¶
分付雲留好作霖¶
　　清諧堂¶
萬石疊堂背一溪瀉堂襟磊落太古色漻淚三峡音紅¶
杏勒新花蒼松仍故林觸目與清諧諧清實因心¶
　　題崔彦輔溪山煙靄疊去嵗韻¶
萬峯紫靄烘(去/聲)晴空彦輔圖張相暎同真得畫家三昧¶
<pb:KR4f0005_WYG_251-5b>¶
法祇論氣韻不論工¶
　　暖¶
雲浄晃陽光風定寂林際&KR2287;&KR0008;生紫煙晻靄浮暄氣谷¶
口薰栁黄峯頭烘石翠東皇能布令速較郵傳(去/聲)置今¶
朝静寄荘始覺有春意¶
　　詠温牡丹¶
亦是葉緑而花紅那資暖日與和風竒松詭石對弗愧¶
似誇&KR0038;色盤之中盤之中固松石美速成實藉下筞耳¶
<pb:KR4f0005_WYG_251-6a>¶
三十乃娶四十仕田盤先生猶笑彼¶
　　題養虚齋¶
樸室三間號養虚詎因生白偶名諸受人天下和平應¶
觀象玩辭足起予¶
　　引勝軒¶
軒名以引稱窓虚来勝允横者旋為螺豎者矗為筍益¶
竒則雲態變幻無定準圖畫所難工吟詠那能盡忽思¶
弗此憑斯勝付誰引¶
<pb:KR4f0005_WYG_251-6b>¶
　　含逺樓¶
山上築髙樓窓含逺益悠北瞻拖峻嶺南俯衍平疇豈¶
以逰攬興而忘耕畜謀雖然寜止此此意遍寰陬¶
　　貯清書屋¶
玲瓏磈石中尋徑訝欲墮翻棲以㝎時聴暗泉弗見流¶
時復窪樽灧清瀅歴盡怪還值坦夷髙低築室取適宜¶
豁然開朗堪縦目流觀萬壑紛呈竒曰貯清㢤清信貯¶
琳瑯叢表虚眀宇不移原是屋包山何必江天誇氐父¶
<pb:KR4f0005_WYG_251-7a>¶
　　交翠榭¶
茈虒千林翠未交棲巖榭意寓誅茅風吹乾葉鏗然落¶
似與空山作解嘲¶
　　受宜居¶
受宜在斯室四時皆帖妥受宜義甚富宜莫切乎我成¶
室木従繩一語盡之可豈謂松石間把筆捜吟坐¶
　　題鄒一桂杏花¶
寒勒杏林未放花嫩芳忽見一枝斜審觀設色小山作¶
<pb:KR4f0005_WYG_251-7b>¶
筆有通靈信不差¶
寫生原是貌真姿東竺庵中㿽裏枝却憶去年春暮月¶
潤紅相暎雨絲絲¶
　　逰古中盤作¶
静寄到兩日大略已粗觀平眀出北門就近逰中盤中¶
盤雖不遥亦在青雲端䟦馬歴石棧蹄下聴鳴湍少林¶
别岐路砟硌還躋攀須叟入松門紅墻出簇攅丹梯千¶
百層拾級凌紫煙馬或弗可進徒歩仍向前祇宫既云¶
<pb:KR4f0005_WYG_251-8a>¶
莅屏息禮金仙手拈不根花别我忽一年其左有精舍¶
盤阿我所顔下視千里遥盡列咫尺間設非半晌勞安¶
寄萬慮閒云閒固未能輙復摛吟篇¶
　　過少林寺¶
中盤小坐浄業薫因之稍憩僕従羣言别䇿騎前途遵¶
結念東竺凌峰雲少林正介途所分過而不留亦可欣¶
僧芻延望徒勞勤吾弗見布而疑黂到即不㸃古有云¶
　　東竺庵¶
<pb:KR4f0005_WYG_251-8b>¶
竺庵盤之隩隆中獨向陽谷口有楊栁垂絲欲作黄筞¶
馬従谷入路無十里强四山蔚暖煙松石含晶光調御¶
黙然坐瓦鑪致瓣香别室尋古杏杏花未吐芳欲去更¶
失笑去来何其忙¶
　　雲浄寺¶
珠勒徐教仄棧遵眀知雲浄近東鄰林中忽聴鳴梢轉¶
笑似花間喝道人¶
毘尼(梵語/律也)野衲不知遵麋鹿尋常可結鄰分付春雲慢¶
<pb:KR4f0005_WYG_251-9a>¶
浄去祇應作雨利農人¶
　　千尺雪¶
下馬蘚墻入憩身水閣臨静觀即恱目忘聴亦澄心煑¶
鼎松枝便汲瓶石髓斟唐寅圗在壁(閣中懸唐/寅品茶圗)談茗似¶
相尋¶
　　題唐寅品茶圗¶
就泉烹鼎試茶槽户外松風響謖濤黙識田疇應首肯¶
不教吴郡獨稱髙¶
<pb:KR4f0005_WYG_251-9b>¶
　　半天樓¶
近西山落脚耐可夤縁上取便復因暇聊暢煙霞想肩¶
輿穿砐硪樓在半天仰五歩十歩憩造巔忽開朗坐憑¶
玻瓈窓俯臨涵萬象瞿然有所思未宜恣逰賞¶
　　效深室¶
扵低獲深易扵髙致深難㝡髙而效深所以殊衆觀軮¶
軋泯邊際石林雲海端祇餘顥氣俱不礙天風寒寜惟¶
澄目謀亦實謐心官¶
<pb:KR4f0005_WYG_251-10a>¶
　　微雨(二月廿/六日)¶
昨日逰山轉山雲随馬佈入夕濃漸低問夜眠且寤五¶
更霏淅瀝傍曉欣宻霔惜為時弗久旋零旋復住林巒¶
已増潤石窪有水注髙峯更出雲峻挺蔵煙霧心希大¶
霈澤一犂興農務¶
　　婉孌草堂¶
山雨略間(去/聲)蹊輕泥四山薈蔚猶朝隮不妨筍輿流覽¶
耳遂至草堂婉孌&KR0006;松崖莎阪已如濯石情泉韻皆堪¶
<pb:KR4f0005_WYG_251-10b>¶
題香光真蹟正挂壁表裏暎帶興淒淒¶
　　題董其昌婉孌草堂圗¶
江南圗作燕中秘婉孌看来總一般不識崑山讀書䖏¶
(見香光/識語)可能精絶似田盤¶
　　對瀑¶
虚窓對瀑置玻瓈聲益清泠色益淒豈獨視聴(平/聲)出物¶
表亦欣俯仰合天&KR0828;¶
　　接要樓¶
<pb:KR4f0005_WYG_251-11a>¶
雲窓月户景来投美不勝収擇要収恰似退之送温造¶
曰惟朝暮拔其尤¶
　　雲林石室¶
濛濛林靄間砢砢石逕裏離竒晃光怪寥窲穿迤邐忽¶
如逰洞天嶢榭雲標倚因心契澹泊觸目惟清美摛吟¶
旋欲罷難以凡情揣¶
　　擷翠樓¶
千林未吐葉八牖鎮張樓豈遂堪擷少試看松翠流風¶
<pb:KR4f0005_WYG_251-11b>¶
吹為颯沓雲襯作沈浮蒲栁誠何謂犁然有去留¶
　　雲起閣口號¶
髙閣看雲雲正起起向虚空行且止即當霶霈作甘霖¶
時則東郊方舉趾¶
　　清音齋對雨¶
山雲散復聚春雨宻還踈颯景真堪倚清音莫此如憑¶
無安榻几看漸濕階除脚向東南去惜㢤望又虚¶
　　雨後石林精舍¶
<pb:KR4f0005_WYG_251-12a>¶
石徑歩濕潤林廬坐峭寒以云景誠美究覺意難寛所¶
願一犁足應同萬姓歡髙峰膚寸合晚雨冀重看¶
　　雨花室¶
精室維摩是也非偶来豈為(去/聲)叩禪機霏絲竟是天花¶
落不覺其稠祇覺稀¶
　　閱本¶
驛章来間(去/聲)日綈几閱清晨敢以巻阿懈不辭庶務親¶
因心惟省已何事弗闗民所可自信者敬勤兩字真¶
<pb:KR4f0005_WYG_251-12b>¶
　　京師奏報得雨¶
昨日此間雨勢佳惜弗久因之西南望京師曽被否今¶
朝閱封奏三寸入土厚土脈酥動時深幸興耕耦飾美¶
疑不無(京兆報雨稱霑三寸雖不免増飾然二/寸則必有土膏初動扵農田固有益也)霑膏慶¶
誠有¶
　　逰天成寺作¶
逰山聊趂萬㡬閒輕騎還教減従(去/聲)班雨過林枝垂露¶
重春寒澗水帶氷潺闢開一指栴檀宇儼列九天虎豹¶
<pb:KR4f0005_WYG_251-13a>¶
關無礙樓窓霽風峭片時得句我猶閑¶
　　萬松寺三首¶
萬峯過雨曉煙凝得得青驄拾級登既欲其間窮窈窕¶
那知此際䟦崚嶒¶
盤山到䖏有松羅㝡是萬松松㝡多行入青雲天不見¶
蓮宫忽湧碧峰螺¶
挐盖垂幢萬状呈金仙羽衛化人城謖濤入耳耳根浄¶
仍是去年此刻聲¶
<pb:KR4f0005_WYG_251-13b>¶
　　過青峯寺¶
萬松據&KR0656;南度嶺須登峻未惜懸峰(馬蹄/肉也)穿硉矹遵途¶
趁既升亦復降升遅降斯迅積雪仍山隂松風峭似訊¶
青峰别一谷眀知便且近雲罩望雲杪屬彼此弗問何¶
不従此返自畫我所慎幸而以身先歡喜都前進¶
　　法蔵寺¶
法蔵古松不可孤金仙禮罷小踟蹰片時僕従亦憩息¶
雲罩遥瞻便問途¶
<pb:KR4f0005_WYG_251-14a>¶
　　雲罩寺¶
昨嵗雲罩未曽登今嵗再弗登弗可厯盡千盤萬磴間¶
梵宫湧出青蓮朶毘盧遮那千佛圍不動色相香花妥¶
欲咨調御著一語今来昨否何因果¶
　　登定光塔作歌¶
憶我戊寅曽一登従兹到寺弗登塔今来忽欲試脚力¶
千層拾級如飛踏前寅後寅頓周紀四旬六旬瞥眼睫¶
從(去/聲)臣似議此何為囅然自笑而不荅¶
<pb:KR4f0005_WYG_251-14b>¶
　　再題千尺雪¶
一度逰山一度臨三間水閣對雲林石泉松籟宜清聴¶
誰為(去/聲)啓心實沃心¶
　　半天樓上望少林塔因而有㑹¶
少林寺中塔雲罩看澗底半天樓上看塔又半天裏尋¶
常看樓䖏彼更低扵此然則半天名究竟宜誰是一日¶
盡厯之無過逰戯耳¶
　　降西嶺至泠然閣¶
<pb:KR4f0005_WYG_251-15a>¶
既已升髙須降卑遂教過嶺石林披泠然頓覺清風至¶
仿彿御行信有之¶
翼然山閣出叢攢小坐衣裳生峭寒莫道此由髙嶺降¶
谷中望在翠雲端¶
　　題張宗蒼秋景山水畫¶
盤中尚有吴中畫氣韻同還境界同勝是竒松及怪石¶
景殊白草與丹楓畸人㡬個謝青史髙躅千秋寄碧空¶
漫向其間詢姓氏許多深意寓斯翁¶
<pb:KR4f0005_WYG_251-15b>¶
　　静夜吟三疊舊作韻¶
蕉竹夜堂深朦朧森颯隂光堪屏(去/聲)銀燭趣合譜瑶琴¶
齋坐人成詠林眠鳥罷音静中亦三省不說且娱心¶
　　題盤谷寺¶
乗閒筞馬欵禪扉流麗千林颺曉暉鋪谷輕煙白如絮¶
落崕飛瀑響扵徽寺猶法性風旛動室豈維摩花雨霏¶
不是濟源經考證至今假藉未知非¶
　向以盤山亦太行山陽支脈疑即韓愈序所謂盤谷¶
<pb:KR4f0005_WYG_251-16a>¶
　者題詠每假借其事昨嵗偶命豫撫阿思哈往彼詢¶
　訪則李愿所居盤谷實在河南之濟源縣愿祠及韓¶
　文碑刻尚存因為考證以釋前此疑誤輙用擘窠書¶
　令扵彼磨崖刻之並書一通泐此間巖石上¶
　　千相寺六韻¶
石挺若無根泉飛盡有源是中尋覺路遂亦到祇園煙¶
斂千里見春和一谷暄山僧飽粥飯古殿罷風旛不住¶
四相法端居兩足尊了當泯結習誰更問開元(是寺建/扵唐開)¶
<pb:KR4f0005_WYG_251-16b>¶
(元間舊/名祐唐)¶
　　再題心鏡齋¶
山泉多伏流一瀉無餘剰就低築作池乃得半畝瀅池¶
上有小齋名之曰心鏡心鏡以喻水光光實交暎願言¶
保空眀毋俾塵翳凝¶
　　瀠文榭¶
榭臨池水瀠成文動自含風静入雲不向人間留筆跡¶
六朝八代厭其紛¶
<pb:KR4f0005_WYG_251-17a>¶
　　得概軒有㑹¶
千峰萬壑目前憑盡態極妍畢效能若論人情多變幻¶
敢云得概傲吾曽¶
　　石林精舍¶
抱土安形穏吹雲闢徑斜雖云立當户却不藉排衙(西/湖)¶
(南屏山有南/宋排衙石)全類丈夫氣難描畫史家據床消半刻得¶
句亦清嘉¶
　　琴峡亭¶
<pb:KR4f0005_WYG_251-17b>¶
階臨詭石千層累(上/聲)楹納翠巖萬仭髙落落蒼松風以¶
入七絃不鼓亦成操¶
　　池上居口號¶
一月三潭印潭三月亦三欲因笑眀聖假藉祇虚談¶
　按西湖三潭印月祇三塔鼎峙仍一湖耳此䖏因地¶
　髙低為三池各皆得月殊覺三潭名實相副云¶
　　南村¶
石墻草舍學村居却是村居趣有餘喜得土肥堪作圃¶
<pb:KR4f0005_WYG_251-18a>¶
引来水便遂成渠屏張畫乃犂鋤畫(向有題農器圗十/詠書屏置此間)¶
几置書惟種植書黄屋非堯志聞語踐之未逮願存諸¶
　　盤山迴蹕度大嶺¶
大嶺惟容騎春朝又嚲鞭山従松海別逕向石林穿厯¶
厯見村落行行就谷田定光迴望䖏針影半天懸¶
　　大新荘行宫晚坐¶
過午非常暖蒸為雲宻垂逺山蔵影暗平野羃煙披作¶
雨庶㡬遇去年有所思春郊霑尺澤心幸復斯時(昨嵗/至盤)¶
<pb:KR4f0005_WYG_251-18b>¶
(山適當好雨優霑迴蹕經此村農共趂春耕覽之心慰/兹将屆興犂正思甘雨幸午暄雲佈冀釀尺霖復如去)¶
(年之霑澤/以紓望念)¶
　　順義縣道中¶
安樂行行遵古郵土膏動始潤平疇屢看雲起屢因望¶
每值風生每以愁大率為民非為已祇縁多欲致多憂¶
昨年過此原欣慰節令雖遅廑豫謀(今嵗五月遇閏田/間興作較遅二月)¶
(廿四始春分去嵗暮春過此已逾春分月/餘然祈年之心每先時望澤較農民尤甚)¶
　　恭奉¶
<pb:KR4f0005_WYG_251-19a>¶
皇太后至暢春園駐蹕作¶
逰覽田盤豫¶
聖慈東還将欲蹕西移¶
萬年共喜長¶
康健三宿原應暫憩遅(駐蹕三日即唘駕往謁/    泰陵因至天津)園裏桃¶
開雖不負樹頭風妒故如斯銓曹引見催眀日兩字敬¶
勤吾勉之¶
　　山桃二首¶
<pb:KR4f0005_WYG_251-19b>¶
淺白深紅一例開臨池亦自浄無埃設非親切参香色¶
和靖應須認作梅¶
頭踏園林花信傳芳蕤山脚復溪邊封姨似與女夷約¶
蓬勃春風又已然¶
　　詠痕都斯坦玉瓿¶
荷柄曲擎一朶花旁生兩蕾致堪挐琢由西海如甊瓿¶
製弗東周有虺蛇栗縝圎雕粲瑶蕊髪絲微起尚瓊華¶
竒珎不脛還常至空谷白駒歎轉遐¶
<pb:KR4f0005_WYG_251-20a>¶
　　桃花隖¶
　　武陵春色圎眀園四十景之一也又名桃花隖雍¶
　　正初年間¶
賜居扵此後始移居長春仙館今經四十餘年因略脩¶
　　葺並題以句¶
山桃開㝡早江國擬梅花韻亦含風細影原照水斜遐¶
懐武陵曲濃疊赤城霞緬想¶
賜居日流隂暗自嗟¶
<pb:KR4f0005_WYG_251-20b>¶
　　戱題品詩堂¶
四十年前此樂閒倚吟清課緑窓間偶然舊集重披檢¶
祇合従頭一例刪¶
　　松簧館¶
那論無風與有風聲恒為徴復為宫世間曲調安能擬¶
應是八琅奏碧空¶
　　抱樸草堂¶
草堂枕清溪艤舟一徙倚不惟謝雕斲兼且卑階戺眀¶
<pb:KR4f0005_WYG_251-21a>¶
志以澹泊沃心有書史書史非空言鑑人還鑑已饜飫¶
而優㳺盖欲忘去矣亭臺亦豈無視總弗如此¶
　　題方琮山水¶
畫家筆法學宗蒼氣韻居然合𣺌茫小幅山川稱(去/聲)逰¶
目竟教難辨孰王羊¶
　　恭奉¶
皇太后唘蹕之作¶
東返茲當西唘行蕆儀遂奉¶
<pb:KR4f0005_WYG_251-21b>¶
幸津瀛既因養¶
志攄深悃亦以承¶
歡允衆誠那戀園芳桃始放愛看田景麥初萌¶
八旬聖母¶
橋山謁一喜一思難盡情¶
　　望郊臺作¶
逆命因教征驃蠻投誠適可六師班(征緬之役因逆酋/頑梗待以經年罔)¶
(知悔罪始命大學士傅恒統勁旅征勦我兵自新街戰/勝即進攻老官屯㧞其數砦乃水土惡劣将士多有病)¶
<pb:KR4f0005_WYG_251-22a>¶
(者聞之即傳諭撤兵㫖未逹而緬酋適遣/人詣軍營投誠奏至遂允所請以完此局)有餘惟蓄熊¶
羆怒無所之施弧矢彎每韙楚君罷京觀却非漢帝閉¶
雄關不須郊勞(去/聲)循前典(戊子春經此曽有不得已期/速集事鴻儀再舉凱旋来之)¶
(句茲官兵振旅而還非凱旋/可比因不復舉郊勞之典)振旅弗同奏凱還¶
　　麥色二首¶
麥色西来緑較濃問知春雪兩優逢以斯祈嵗心無亟¶
願遍寰中普利農¶
春麥未萌秋麥茁逺阡近壠接芊芊思霑甘雨益芃發¶
<pb:KR4f0005_WYG_251-22b>¶
厭是多風又已然¶
　　半壁店行宫作¶
清溪一帶門前瀰緑栁石橋過雁齒列帳繋馬浄無塵¶
新水瀠洄生蒲芷入門樸室弗誇多却倚半山松石美¶
拈毫欲詠復懐慚是豈容膝安而已¶
　　杏¶
珠勒栁衢行新紅野墅迎物誠知莭令時已近清眀宜¶
雨雨艱致畏風風每争亨難屯易遇可以悟恒情¶
<pb:KR4f0005_WYG_251-23a>¶
　　秋瀾村¶
行館常年不駐過(每次謁始駐陵由半壁店逕至梁谷/荘回程    此間今嵗奉    皇太)¶
(后来因増一宿頓/以適    慈豫)今来駐頓一加多減程¶
憩便¶
慈躬豫増宿思深¶
珠阜峩籠郭林纔吐嫩葉繞門溪已漲新波秋瀾適可¶
玩名義攬景雖春颯意羅¶
　　過安河二首示直𨽻總督楊廷璋¶
<pb:KR4f0005_WYG_251-23b>¶
引来濡水白楊嶺名曰安河資溉畇脩堰䟽渠應注意¶
莫教成蹟廢前人(前督方觀承導濡流溉田農畮頗資/其利辛巳渠成賜名安河嘉其有禆)¶
(田功也楊廷璋繼之惟宜董/属勤事脩濬無使成蹟湮廢)¶
前人本意重農田頗亦亭臺綴景焉成事聊因付不說¶
莫教踵此更増妍¶
　　永慕齋¶
時莭近清眀上¶
陵㝡惨情巖齋今日宿¶
<pb:KR4f0005_WYG_251-24a>¶
湖鼎萬年成惜見輕雲散懶聴趵水鳴無心真草木庭¶
杏故旉榮¶
　　即事¶
自朝至暮隂或晴隂希晴惜情屢更傍晚東南變土氣¶
堀堁頃刻顛風争已知作霖定無望更盼風息天清眀¶
秋麥彂芽剛寸許春麥下隰方堪耕莭候雖遅春逮暮¶
甘膏未霈心怦怦¶
　　恭謁¶
<pb:KR4f0005_WYG_251-24b>¶
泰陵¶
雲霞氣鬱蒸間(去/聲)嵗謁¶
橋陵萬古已如是六旬何忍稱¶
勤勞思實獨¶
巍蕩仰如憑奚以酬¶
髙厚惟應勉繼繩¶
　　迴蹕秋瀾村再題¶
逎欄此日誤秋瀾統志源流尚可觀獨惜道元水經注¶
<pb:KR4f0005_WYG_251-25a>¶
全編今有㡬人看(一統志載逎欄河在涞水縣西源出/樂平山麓南流至定興入沙河並引)¶
(水經注檀山水出逎縣西北檀山南流與石泉水㑹又/東南流注濡水謂疑即此河而逎欄作秋瀾則由音轉)¶
(致訛/耳)¶
逎因音合舛為秋瀾較欄當勝一籌駐蹕每茲餘慽慽¶
不堪西望更回頭¶
　　寒食¶
去冬莭日一百五謂之寒食記荆楚曰有疾風誠疾風¶
曰有甚雨艱甚雨造酪之事或偶循禁火之例久弗舉¶
<pb:KR4f0005_WYG_251-25b>¶
今朝適合馬上逢鬭雞走狗却未覩惟見連阡茁麥芽¶
憐他嫩緑漬乾土¶
　　涞水道中作¶
叩謁¶
二陵事已竣茲當彂蹕向天津¶
夀慈䖍奉心何䭭䭭似此行更數輪¶
昨従拒馬渡源頭野水涓涓本細流到此涞河成巨壑¶
金人銘背識根由¶
<pb:KR4f0005_WYG_251-26a>¶
涞水東来接㝎興耆民秀士迓分棚祝¶
釐衆意誠難却惜費微嫌此不應¶
　　清眀日扵紫泉行宫作¶
丁亥津門幸扵斯春雨遭風聴耳茲厭雲望目徒勞駐¶
蹕臨行館興犁廑野臯清眀何以識開遍杏和桃¶
　　再題紫泉行宫十詠¶
　　　敞軒¶
俯順輿情彂六驄紫泉復此駐行宫敞軒所廑觀民者¶
<pb:KR4f0005_WYG_251-26b>¶
為度可能夏諺同¶
　　　屏山¶
當門突兀一峯蒼掩映松筠仄徑長設以畫屏相比擬¶
果然名不負清防¶
　　　鏡湖¶
馬氏譽之稱鑑水元家毁以比油㿽山隂數典猶如此¶
一畝湖光底足論¶
　　　舫室¶
<pb:KR4f0005_WYG_251-27a>¶
底藉湘㠶五兩風煙波亦自俯澄空眀朝趙北真登舫¶
回望由来冺異同¶
　　　椶亭¶
縛椶代瓦覆亭子大過簦還四柄撐却憶寒山真作笠¶
(寒山千尺雪有亭作/笠子式南巡見之)笑他著相太循名¶
　　　虹橋¶
一橋夹鏡分兩水照影行看左右宜無扵水鑑扵民鑑¶
觸目㑹心凛在兹¶
<pb:KR4f0005_WYG_251-27b>¶
　　　魚罾¶
魚罾傍㟁照波空豈必文鱗計取豐㡬欲拈吟率擱筆¶
佳詞早擅陸龜䝉¶
　　　石逕¶
詰曲攀登級㡬層既玲瓏復峙崚嶒石林雲海中覔路¶
雅契詩禪㝡上乗¶
　　　竹埭¶
葉染輕黄梢上頭春時原是竹之秋豈如候暖江南好¶
<pb:KR4f0005_WYG_251-28a>¶
緑重雲棲萬玉稠¶
　　　箭㕔¶
骲不須拈弓弛弦陸㳺同病(陸㳺詩病臂/不復能開弦)每慙然木蘭¶
秋獮藉馬力馳射彎弧故似前¶
　　賜直𨽻總督楊廷璋¶
總督而兼巡撫事厯来保㝎此掄賢八閩威望原騰舊¶
(廷璋曽任/閩浙總督)三輔循聲俾繼前(前任方觀承/即有循聲)練士安民惟¶
要矣䟽河導淀尚勤旃春巡本務兹慇示供帳寜當謂¶
<pb:KR4f0005_WYG_251-28b>¶
力宣¶
　　至趙北口¶
雄縣城無十里遥大隄栁色看招邀已欣潤景臨西淀¶
遂踏春泥過板橋趙北燕南昔劃界民風土俗此聴謡¶
㟁傍安福艫先候水路開程在詰朝¶
　　懐清樓¶
見逺層樓迥春波俯𣺌茫望低楊栁岸興結水雲鄊沙¶
渚翺翔鴈風帆来去航濯纓如有意扵此悟滄浪¶
<pb:KR4f0005_WYG_251-29a>¶
　　湛持軒¶
總一行宫内軒樓致不同取名因各别責實本胥通持¶
䖏惟無欲湛然斯大公濂溪書(通/)示訓即境寓脩躬¶
　　登安福艫作¶
水程是日彂河干東指津門迤邐觀物象民情深所念¶
笙歌羽舞詎為歡蒼生福即一人福四海安期萬載安¶
舊句吟多江國作省方景偶憶無端¶
　　過廣恵橋¶
<pb:KR4f0005_WYG_251-29b>¶
輿梁接通衢徹板御舟過江國殊石橋聳駕垂虹臥南¶
北實異宜利在因民作子曰恵不費其義所包大¶
　淀神祠瞻禮紀事成什¶
江湖河海各¶
神司豈淀而無¶
神莅之向命東西中擇陸(是祠建扵東西/兩淀適中之地)今看爽塏䖏¶
成祠贊¶
天宣佑靈㢤沛行地安瀾¶
<pb:KR4f0005_WYG_251-30a>¶
福以綏䖍奉瓣香申慶落康田功籲¶
鍚民釐¶
　　題淀祠旁行館八景¶
　　　静寜齋¶
　　淀池旁搆此數楹為臨憩治事之所既静而寜式¶
　　惬觀民深意¶
祠旁隙地搆軒㕔慶落斯干翠蹕停成事由来遵不說¶
(地方吏扵奏神祠旁近葺行館以工用無/多初未入  迨臨視時則勢已屬成事矣)輿情亦祇付¶
<pb:KR4f0005_WYG_251-30b>¶
權聴詎欣室宇兹臨憩實䭭波瀾永静寜大吏傳宣前¶
席問水鄉民氣可蘇醒¶
　　　頤慶堂¶
　　春巡掖¶
輦行慶順輿情也斯堂安適用祝¶
頤和¶
江國悠而逺淀池近且便三春奉¶
逰豫一例¶
<pb:KR4f0005_WYG_251-31a>¶
御舟船祝嘏吏民切¶
頤和定省䖍歡心同衆籲¶
慈夀永千年¶
　　　恵暢樓¶
　　登樓矚逺宛然江鄉景物順時布恵兼暢心神¶
恵風和暢日春水緑波時物意皆自得吾民可若斯¶
　　　互鏡軒¶
　　軒跨兩池間夹鏡光融足資互照¶
<pb:KR4f0005_WYG_251-31b>¶
兩水夹眀鏡此同跨河中搆敞軒通却因喻鑑思唐帝¶
不是臨風懐謝公¶
　　　問源亭¶
　　疏渠引流入墻東注為沼坐此可悟源頭活水¶
引淀進墻閘閘䖏斯源耳若論淀之源奚啻千百里拘¶
墟源則近達觀源則瀰隙中觀鬭者勝負安知彼子瞻¶
著名言早揭斯亭&KR0562;¶
　　　延清閣¶
<pb:KR4f0005_WYG_251-32a>¶
　　閣臨碕岸瑩澈無塵固是延攬清吟之助¶
雲廊一曲一折碕岸既髙既低延得三春清景遂成六¶
字新題¶
　　　澄渌池¶
　　方池渟瀦淀波浄渌澄涵安瀾之義斯在¶
春氷既泮春水方新澹澹澄渌依依可人七十有二名¶
難盡識淀祠卜茲㑹極歸極踠絲緑栁罨畫紅欄日麗¶
風和亦不波瀾有魚扵淵或躍以起觸景成吟如是而¶
<pb:KR4f0005_WYG_251-32b>¶
已¶
　　　引薫廊¶
　　曲廊引薫解阜實省方先務詎惟揣稱命名¶
溪上有樓亦有堂誰其引之曰有廊展歩既平循窈窕¶
逰目無閡賞煙光南風薫兮将作矣茅土時兮安有此¶
　　題蘇橋二首¶
姚闢陳州洵覇州太常因革禮同脩了知食禄弗任事¶
宋史刪文未細求¶
<pb:KR4f0005_WYG_251-33a>¶
石橋不是建西湖却與長隄同號蘇一實近脩(軾/)一逺¶
領(洵/)爾家父子信賢乎¶
　歐陽脩撰蘇洵墓誌云㑹太常脩纂建隆以来禮書¶
　乃以為覇州文安縣主簿使食其禄與陳州項城縣¶
　令姚闢同脩禮書為太常因革禮一百巻按誌所言¶
　是洵止食主簿禄而未任事且二人同脩一書而一¶
　在陳州一在覇州決無是理元托克托等脩宋史刪¶
　使食其禄句若洵實任文安主簿者然後世遂因而¶
<pb:KR4f0005_WYG_251-33b>¶
　有橋與祠之附㑹夫以洵之文學即假借以羶薌其¶
　地尚無不可然史所以傳信頋以刪莭之踈沿譌貽¶
　誤使非歐陽之誌又孰従而正其舛㢤¶
　　麥色一律¶
麥色鋪田緑且芃幸茲窪地潤霑叢觀来此固紓盼雨¶
念到他原懼作風絶勝畫圗欣看活未成餅餌敢言豐¶
春雲時聚復時散無那翹瞻卜度中¶
御製詩三集巻八十八¶
