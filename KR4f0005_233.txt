# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:13.726572
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷七十
<pb:KR4f0005_WYG_233-1a>¶
欽定四庫全書¶
御製詩三集巻七十¶
　古今體九十一首(戊子二/)¶
　　重華宫集廷臣及内廷翰林等三清茶聨句復得¶
　　　詩二首¶
外藩華讌紫光廻堂陛重宣翰席開詎是言歡太頻數¶
(入/聲)適因餘暇共追陪畧存禁體倡生面弗許雕文騁頌¶
才雪䕶麥田茶泛露掞牋得句自蠲埃¶
<pb:KR4f0005_WYG_233-1b>¶
活水還勝活火烹三清甌滿啜三清(向以三清名茶因/製甆甌書詠其上)¶
(每於雪夜/烹茶用之)爰聨翰苑賡新作所喜朝廷多老成(時預㑹/之大學)¶
(士尹繼善劉統勲陳宏謀尚書董邦達左都御史張泰/開閩浙總督蘇昌皆年逾七十而未預之尚書陸宗楷)¶
(楊廷璋託庸亦皆年/逾七十或至八十)雪象欲融金戺澤曦烏向暖玉樓¶
晴應怡情處偏縈念渴望滇南報㨗旌¶
　　三清茶聨句(有序/)¶
　　將疊熈春之帖情知藻繢非工即傳獻嵗之牋義¶
　　取雕幾弗尚葢聨詠宜徵夫新語而命題適愜乎¶
<pb:KR4f0005_WYG_233-2a>¶
　　古歡爾乃靈辰撰七人八穀之前時逢其初吉仙¶
　　液斟六瓣五葩之後味得於回甘無煩譜訂蔡襄¶
　　鳳餅促馳貢驛却愛罏編性海龍山閒倣歸艎中¶
　　泠虚號無雙分泉既流卑陸品南嶺信推第一得¶
　　氣先萼采唐花億千手競散濃芬傍薌林而擷秀¶
　　十八公紛貽精粒縁徠谷以捜珍于焉補茶董為¶
　　三清合擅甌香標格捐食經之五鮓寧誇禁臠膏¶
　　腴實惟席佈外藩讌紫光而甫畢嘉此名臚内直¶
<pb:KR4f0005_WYG_233-2b>¶
　　趨重華以同來聽餘法曲含和還資澡雪擣出巨¶
　　芝瀉滑更凑單微憶昨嵗¶
辛祭方回綵筆曽吟蘇帖忻乙夜㨗書迭奏氷瓷旋進¶
　　歐窑沐¶
蒼昊之垂釐咨堂㢘之賡載韻叶由庚八部篇符璿曜¶
　　七巡遑云我澤如春與灌頂醍醐比渥共曰臣心¶
　　似水和沁脾詩句同真藉以連情無取頌揚溢美¶
　　畧存禁體轉因艱澀得竒云爾¶
<pb:KR4f0005_WYG_233-3a>¶
(御/製)三白年前積瑞霙大收㼚缶小瓶罌潤融沆瀣渾元¶
氣¶
　　令協昭蘇藴穀精盈尺兆穰經臘足依旬布澤共¶
　　春生氛消南徼欣頻勝(臣傳/恆)凍解東風利早耕璐¶
　　彩階前滋半濕銀光殿角晃初晴貯筐皛皛虚還¶
　　滿(臣尹/繼善)入銚颼颼嘿乍鳴烟裊疎篁知鶴避風翻¶
　　靜籟訝濤傾汁猜滴乳漩鎔酪(臣劉/統勲)泡類浮圓轉¶
　　沸鐺筯佐齊頭燃榾柮筩添果腹脹彭亨泉經鴻¶
<pb:KR4f0005_WYG_233-3b>¶
　　漸言猶漏(臣陳/宏謀)¶
(御/製)茶録君謨譜㝡明湯辨蟹魚眼巨細火調文武候均¶
平盧仝句戒太狂逸¶
　　温嶠條聞各較評擷向雨前纎蕊嫩貢來日下小¶
　　圑輕頭綱鄭重開黄帕(臣阿/里衮)新焙芬芳襲翠籯薫¶
　　染怕教龍腦雜䕶藏憶付豹嚢絣鷓斑隱約凝金¶
　　縷(臣劉/綸)雀舌玲瓏簇玉瑩珍味雲漿宣¶
賜啜秘瓷峯色拜¶
<pb:KR4f0005_WYG_233-4a>¶
恩擎嘗希凡骨丹同換(臣于/敏中)沁許詩脾俗不攖昨以得¶
　　辛叨接席兹還抽乙忝分棚嵗華宴每¶
重華錫(臣董/邦達)¶
(御/製)文翰班仍内翰并畧倣陳家成禁體惟欽虞陛得聨¶
情何湏險韻拈尖字(蘇東坡雪後書北/臺尖字凡三壓)¶
　　好借甘膏矢正聲湛湛湑寧誇洽醴愔愔奏自叶¶
　　吹笙喜因永晝承三接(臣舒/赫徳)慶浹同堂勉再賡格¶
　　剏長言増石鼎源探層漢勝金莖¶
<pb:KR4f0005_WYG_233-4b>¶
赤文稠疊苞符啟(臣裘/曰修)碧椀圑圞挹注盈選色揀香微¶
　　㸃綴配青儷白互交縈氤氲百和差堪擬(臣蘇/昌)調¶
　　劑羣芳莫與京不著薑鹽區臭味兼收華實見權¶
　　衡素襟相友功資益(臣王/際華)¶
(御/製)髙節為隣徳表貞喉齒香生嚼松實心神春滿泛梅¶
英拈花總在兜羅手(以松實梅英佛手三/種烹茶故謂之三清)¶
　　摘葉曽窺舍利睛兩腋風過疑子落一甌水淺想¶
　　枝横掌中薌郁檀㕘觀(臣彭/啟豐)舌本甘回欖解酲姑¶
<pb:KR4f0005_WYG_233-5a>¶
　　射澹邀春曉隊武夷耐結嵗寒盟日暄東嶺芽抽¶
　　隖(臣錢/維城)霧羃陽坡果墜坪一口吸時伸指證隻拳¶
　　分處放毫晶仙姿禪恱同龕悟(臣觀/保)珠魄琳腴並¶
　　器盛堪笑羊羔徒騁侈便矜鳳髓未辭傖潔蠲自¶
　　爾安虚室(臣張/泰開)¶
(御/製)淡泊由來等大羮鬭品寧當誇顧渚識真誰復别曾¶
坑恵山鑪昔傳鼻祖¶
　　玉井露今擬屬兄(露烹上毎於荷花開時取葉上/    茶有    御製詩紀其事)¶
<pb:KR4f0005_WYG_233-5b>¶
　　古洗漉塵斟活活温壺濾滓逓丁丁水曺秘閣紛¶
　　稱謂(臣倪/承寛)待制鴻臚足使令碾末屑宜篩瑣碎擣¶
　　膏餅忌杵鏦錚煮需商象銅生暈(臣奉/寛)炙用湘筠¶
　　錦脱綳脆篛包緘鮮甫纈蒨綾縫裹秀遙呈任教¶
　　制度諸家巧(臣周/煌)何似調和至味成製出官窑陶¶
　　琬琰笵來¶
仙藻繪韶韺捧持貴甚鸕鷀杓(臣蔡/新)¶
(御/製)含咀佳於琥珀餳漫舉都俞及豐豫非闗雪月與氷¶
<pb:KR4f0005_WYG_233-6a>¶
瓊(陳傅良詩我嘗欲擬禁/字體不道雪月氷瓊瑰)圗書東壁循常例¶
　　倡和南薫¶
訂雅名别采寒芳餐訝菊小添翠粒剖嗤橙馚馡醸盎¶
　　甜欺蜜(臣劉/星煒)餖飣堆盤旨陋鯖濃匪瀹蔬舂芋紫¶
　　薄逾泛粥㸑桃赬水符詎遣僧司契(臣汪/廷璵)茗戰無¶
　　須酒作兵先坼也應隨霰集徐烘原未過雷驚暫¶
　　調雜粉師倪瓚(臣陳/兆崙)妄殿諸泉斥季卿素瓣朱欒¶
　　邀伴侣銀槍黛葢解將迎質全山澤誰云瘦(臣邊/繼祖)¶
<pb:KR4f0005_WYG_233-6b>¶
(御/製)性合中和了不爭已喜大田麥根䕶得教餘澤荈芽¶
烹侑仍寳笈頒佳蹟(每嵗預宴諸臣例頒恩賞並以石/渠寳笈所藏舊人名畫曾經題詠)¶
(者酌/賜)¶
　　授逮瑤箋荷¶
寵榮功徳池邊長讚佛承明庭下幸登瀛擕將¶
天上分甘及(臣曹/文埴)咏到山中小草萌法喻散花䖍頂禮¶
　　響催擊鉢劇經營吉徵紀數連番㨗(臣彭/元瑞)輪按排¶
　　籖幾疊更字補六經垂典則¶
<pb:KR4f0005_WYG_233-7a>¶
詩賅四始冠元正文筵趨步慙雕鵠(臣沈/初)學海沿洄羡¶
　　掣鯨世沐¶
恩波依鳳沼時逢鄉味試龍泓還淳即此覘風氣(臣董/誥)¶
(御/製)惡旨因之示法程偶爾七言託冲澹亦非一意尚髙¶
清治安均我君臣責勤政乗時共朂誠¶
　　題王䝉山水¶
落落蒼松下卜居絶四隣清風永今日明月是前身有¶
水隔塵世無橋度客人山樵髙致在底辨贋和真¶
<pb:KR4f0005_WYG_233-7b>¶
　　新正恭奉¶
皇太后幸御園即景得句¶
撰辰行慶合新正喜奉¶
安輿出鳳城廣陌韶光柳梢露御園節景面前迎西山¶
尚積玉峯雪東野欣占穀日晴較比去年猶勝者燈前¶
望澤正縈情¶
　　含芳書屋¶
曲轉迴廊接精廬此處堪于焉樂灑灑豈必詡眈眈既¶
<pb:KR4f0005_WYG_233-8a>¶
靜有餘趣契真可息談正如春醖釀生意萬芳含¶
　　新賞室¶
新賞寧因玩景名魯論訓學語尤精設於草緑花紅㑹¶
未是吟風弄月情¶
　　挹泉榭¶
導泉有髙下故致聲清泠為渠有曲折故致波濎濙小¶
榭構其上娛觀還暢聽淙淙作復止沄沄流亦渟動靜¶
含妙機挹之惬性靈¶
<pb:KR4f0005_WYG_233-8b>¶
　　養素書屋口號¶
墨壺琴薦洒然清一室春和足暢情舉首華鐙方在架¶
微慙未是善循名¶
　　虚明室¶
壁觀惟塞牖觀通虚實之間理可窮絜矩欲明方寸者¶
漫容一物著其中¶
　　春可軒¶
時卉雖遲暎階發唐花已是亞盆開善哉生意誾誾動¶
<pb:KR4f0005_WYG_233-9a>¶
可矣春光得得來¶
　　含芳書屋¶
借問芳意阿誰含寧外人心方寸裏而人適來書屋中¶
是即書屋含芳矣足悟一本貫萬殊詎在嫣紅與姹紫¶
如云六藝有餘潤亦可因之究厥旨¶
　　題和闐玉崇椒展帙圖¶
扁舟捨繫野溪濵石棧擕僮陟碧峋便坐崇椒觀古帙¶
髙標真稱(去/聲)玉為人¶
<pb:KR4f0005_WYG_233-9b>¶
　　辛祭齋居¶
民以食為¶
天祈穀重民事幸園奉¶
慈豫還宫凛¶
大祭齋居肅遷坐政簡澄心意庶務可暫屏軍郵即批¶
示(時正值我軍征緬甸蠻結連破其砦直/抵宋賽已近阿瓦城日望㨗音之至)丙夜亦夙興¶
渴望㨗音至¶
　　再題黄色辟邪玉圭¶
<pb:KR4f0005_WYG_233-10a>¶
周尺還贏一尺餘對之疑對鞠躬如辟邪那有邪堪辟¶
閱古因之緬古初¶
　　題呉鎮清溪垂釣圗疊舊作韻¶
九峯樹色連雲緑三泖波光經雨足(二語櫽括巻中/王紱題句意)亦¶
有溪齋亦有舟舟者垂綸齋者讀終朝采緑不盈掬漁¶
隠何妨託浮躅江空天濶望無窮想像落霞齊孤鶩道¶
人畫法書法同墨痕三分疑入木¶
　　辛日¶
<pb:KR4f0005_WYG_233-10b>¶
祈穀禮成述事¶
嵗子月寅逢日丑(是日/辛丑)¶
天開地闢㑹人生民惟五穀¶
綏豐賴躬率千官¶
燎祭行辛叶雨暘願占穰(上/聲)土爰稼穡兆孳萌(是日納/音五行)¶
(屬/土)雪霑又喜春雲佈既謝既希意並誠¶
　　題文嘉墨蘭即用其韻¶
細篠五葉十葉幽蘭三葩兩葩石上猶存墨瀋幀間洗¶
<pb:KR4f0005_WYG_233-11a>¶
盡鉛華¶
　　題漢玉䕫磬¶
有玉之質泯玉英入土出土含土精䕫文辟邪縱復横¶
撫不留手如天成嘘呵發潤沆瀣生堯年寳露貯盈盈¶
謂之為漢頓置評似曽䕫手戛擊鏗祗今猶作簫韶聲¶
　　夜雪(正月十/三日)¶
昨日濃陰傍晩晴那無望蜀更心縈年前幸是霑三白¶
雪落欣聞報五更曉起一天飛玉毳園中千樹發祥英¶
<pb:KR4f0005_WYG_233-11b>¶
名山萬壽近咫尺試往暢觀積素情¶
　　新正萬夀山即景¶
上元燈事始今宵曉趂清閒攬翠嶠松柏參差得逕曲¶
鳬鷗髙下喜氷消未能即泛衝烟舫適可先憑對雪寮¶
柳意桃情何處是微微藴釀六條橋¶
　　玉瀾堂¶
氷處無瀾水處瀾亦云流麗亦堅完全機呈出行文法¶
牖凭玻璃耐可觀¶
<pb:KR4f0005_WYG_233-12a>¶
　　含新亭¶
近攬遐捜無不宜烟光雪態景全披芳菲花木雖遲待¶
却是含新自此時¶
　　無盡意軒¶
崇構山之凹亦復水之涘隔年問景初新嵗開韶始生¶
機不終窮貞下元隨起兹理自今古而豈在桃李書軒¶
若有言吾意政如此¶
　　對鷗舫¶
<pb:KR4f0005_WYG_233-12b>¶
近岸溪亭號對鷗經冬常見水禽留徘徊似共迴雁語¶
僕僕往來勞矣不¶
　　石舫¶
石舫居然舫雖氷不礙氷本來無蕩漾亦自足空澄雪¶
灑春方稚風迴波未興翠檠掛篷牖慢擬認漁燈¶
　　清可軒¶
山陰嵌壁居今嵗斯初到幽境最可意虚牖含清照積¶
素靄寒林玲瓏復窈窕(叶/)遐觀既云暢近㑹亦契妙不¶
<pb:KR4f0005_WYG_233-13a>¶
教華燈綴頗惬巖齋調何當此久坐詩書悦吾好而我¶
非閒人空貽顧名笑¶
　　味閒齋¶
到弗延俄去弗遲題齋兩字顧還疑從來欲識閒中味¶
即恐眈閒大不宜¶
　　搆虚軒¶
虚室翠微巔搆來已閲年春秋足風月朝暮納雲烟地¶
迥村墟見節臨景物妍相將祠太乙總是為農田¶
<pb:KR4f0005_WYG_233-13b>¶
　　題任仁發調良圗¶
巨鼻于思立大宛名駒牽出牧平原細莎齧齕隨其性¶
豈在金羈玉轡繁¶
　　上元前夕恭侍¶
皇太后觀燈¶
桂魄將圓尚未圓承¶
歡伊始節宵前惟欣¶
位得禄兼得端識¶
<pb:KR4f0005_WYG_233-14a>¶
福綿夀益綿糺縵雲中扶¶
玉輦煜煌火裏看金蓮數(上/聲)當行樂箕疇九祗惜丁丁¶
漏數(入/聲)傳¶
　　題和闐玉負擔圗¶
步擔何嘗畏苦辛野橋溪水石磷磷求師大似叔榮往¶
千載猶傳玉様人¶
　　倪瓉溪亭山色¶
山是九龍溪號梁一亭千古占煙光喬柯阿那嘉陰處¶
<pb:KR4f0005_WYG_233-14b>¶
繾我遙情卒未忘(幀中題者一為晉陵吕敏一為星沙/夏瑄並有憶梁溪錫山風景之句)¶
　　題徳生軒¶
天地德誰表端知表以春試看普生物還戒自開人(莊/子)¶
(開天者徳生/開人者賊生)詎在色爭麗欣覘意已新更因懐大寳箴¶
語緬唐臣¶
　　敦素堂四詠¶
　　　素月¶
又是新年初度盈徘徊素質照東楹銀花火樹那増麗¶
<pb:KR4f0005_WYG_233-15a>¶
古往今來不改明賦愛謝莊能指要(謝莊月賦/素月流天)詩傳李¶
白善研精(李白詩渌/水淨素月)碧天碾過無留迹誰得形容通體¶
清¶
　　　素氷¶
小小方塘不是湖平平恰喜素氷鋪一時漫論消兮結¶
萬物呈來有若無便爾丹青色難著可憐魚鳥望成孤¶
書堂虚朗疑何似特似臨階置玉壺¶
　　　素琴¶
<pb:KR4f0005_WYG_233-15b>¶
不教司設尚珍華素薦烏琴雅稱(去/聲)嘉古器何須尋緑¶
綺斷紋也似綴黄麻成音自引松風入和曲惟聞瀑水¶
斜失學未曽解操縵有絃笑亦類陶家¶
　　　素鶴¶
松下&KR1786;&KR1786;素羽翩禽中誰更許稱仙以無梁稻無籠檻¶
得任飛棲任食眠瘦矣方堪入畫格逸哉何不可詩傳¶
溪齋四事成佳契返樸吾猶慊未然¶
　　雪晴¶
<pb:KR4f0005_WYG_233-16a>¶
地暖雪融不見山寒素積宜看怪底洛陽才子獨稱妙¶
在林端¶
　　題米芾雲山圗¶
元章墨戯已罕見設色更少如晨星三尺小軸具千里¶
滃雲猶白山猶青過雨水若下巫峽乗風帆疑去洞庭¶
石渠久弆擱吟筆展玩興到捜杳㝠翰臣題識宛在幀¶
恰似品古談西清(幀中張照跋語論芾神/格及畫家派别甚詳)不須今昔感¶
芥&KR0034;試看圗中流者自流停者停¶
<pb:KR4f0005_WYG_233-16b>¶
　　上元日雪¶
靄靄春雲傍午低祥霙遂佈上元禔日韜赤御如謙讓¶
風定紫瀾益配藜髙下漫空先栁絮消融落地作苔泥¶
田功節景須資助滋覺欣兮滋畏兮¶
　　上元燈詞八首¶
今嵗上元真上元年前三白沐¶
天恩耘空蒔朽春工鬯走電奔雷火戯繁¶
飄空時玉又占豐地暖落來旋旋融却見西山㝡髙處¶
<pb:KR4f0005_WYG_233-17a>¶
巃嵸素映萬燈紅¶
延樓西向瑞霙飛樓上憑觀奉¶
聖徽襍技畢呈剛入夕滿園齊放百華輝¶
玉墀扎薩共聨茵又有西來霍罕臣丹鳳樓前分幕坐¶
調停笑彼費精神(唐書突厥傳元宗御丹鳳樓設宴突/厥使與蘇禄使爭長突厥使曰突騎)¶
(施國小本是突厥之臣此以蘇禄為突騎施是否已不/可考蘇禄使則曰今日此宴本為我設云云夫外夷爭)¶
(長固事之所有亦在朝廷有以節制之耳然蘇禄在海/南突厥居漠北所謂風馬牛不相及乃曰本是其臣理)¶
(所必無史氏記載荒誕類此者多而唐/家東西設幕以調停之亦殊可笑矣)¶
<pb:KR4f0005_WYG_233-17b>¶
東鲽西鶼奉大清何當梗化有南瀛北風吹送萬聲礟¶
一瞬攻平阿瓦城(火戯中俗有礟/打襄城之諺)¶
祗以乗時奉¶
慈豫原非對節恣嬉娯漏傳甲夜綺檠下却問軍章到¶
也無¶
不月何妨雪與宜閙中原可入精思試看萬朶千重燦¶
祗在星星一㸃時¶
春宵三五樂春臺征緬千軍尚未迴此夕西樓傾耳聽¶
<pb:KR4f0005_WYG_233-18a>¶
㨗音願共爆音來¶
　　上元後一日小宴廷臣得詩二首¶
上元共慶六花翩例宴還開翼節筵却以暖成酥雨細¶
何妨暗度玉蟾圓誰陳即景于宫語式詠依蒲在鎬篇¶
漫擬濃陰孤夜色光輝待看萬燈燃¶
幾得如斯春雨早同堂同志有同欣濕衣不見和煙裊¶
澤壤均霑協氣煴逺嶠依然看積雪明庭於是卜需雲¶
允宜歡讌酬佳景却正心縈㨗報聞¶
<pb:KR4f0005_WYG_233-18b>¶
　　題劉松年補衲圗¶
應真閒理線和鍼慈氏以來補到今我偶觀圗别有㑹¶
仲山衮職念常欽¶
　　讀龔遂傳¶
賣劍令買牛賣刀令買犢千古傳名談此義欠三復賣¶
必有買者刀劍仍齊俗力耕果誰是何致有積蓄設曰¶
售他方道逺舂糧宿以隣國為壑亦非王政穆王生所¶
教言天子悦謙牧日日不相視悤忙醉相告少卿本通¶
<pb:KR4f0005_WYG_233-19a>¶
政明經藴以夙數語誰弗知奚待彼私淑馬遷已好竒¶
孟堅繼其躅不如斯者多史策誠難讀¶
　　含經堂即事¶
又落階前幾葉蓂温暾曦影晃&KR1440;櫺卑宫豈是吾無間¶
陋室斯非徳未馨横策欲觀几欣淨舒牋待詠筆還停¶
一篇無逸猶慙若何况五三及六經¶
　　藴真齋¶
道筦天倪自有端書齋觸目入澄觀恰如萬物含韶際¶
<pb:KR4f0005_WYG_233-19b>¶
真意應從藴處看¶
　　靜虚齋¶
得靜貴含虚集虚在主靜互發亦交資如鏡光相影於¶
顔則四勿於曽則三省無為而有為詎曰空寂境¶
　　松簧館¶
落落喬松拔百尋坐來愛聽戛風吟豈同塵世宫商調¶
自是廣寒法曲音¶
　　尊行齋¶
<pb:KR4f0005_WYG_233-20a>¶
書齋擇語額尊行董子天人義實精自覺望洋而嘆若¶
安期光大與髙明¶
　　燕九日謾題二絶句¶
西山雪積㝡髙層雪後風寒亦實應苑監煙花教(平/聲)罷¶
設今朝真箇是收燈(向例燕九日尚有烟火過此則/收燈是日以雪後風大命罷置)¶
亟待征南㨗報馳頗無閒緒賞燈嬉星橋火樹停婪節¶
贏得澄懐坐片時¶
　　降旨昨年征緬官軍所過省分各賜十萬金以示¶
<pb:KR4f0005_WYG_233-20b>¶
　　　體恤滇省則仍如去嵗例所過州縣及永昌府¶
　　　屬全行蠲免正供詩以誌事¶
緬㓂昨弗靖有征不可恕三千發禁旅撰吉從京去供¶
億動正帑毋累閭閻遽惟是途阻修有司恐遲悞夫馬¶
出鄉間豈免稍資助咨詢各督撫兹始悉其故豫省經¶
理善原知津貼數八萬六千餘民蠲佐和雇餘或稱減¶
斯餘或稱不預(朕以各省供應兵行正帑奏銷之外必/有閭閻帮貼之事因降旨各省俾據實)¶
(奏聞兹方世儁覆奏湖南所用民資實數八萬四千餘/定長奏湖北省則五萬五千餘方觀承奏直𨽻省止一)¶
<pb:KR4f0005_WYG_233-21a>¶
(萬五千餘皆較河南減少而良卿奏貴州省俱由鄉保/措辦地方官不預其事無憑稽覈夫地方官不預則蠧)¶
(役侵蝕必益累民當經/批飭交議并通諭各省)减斯苦官賠不預利役蠧均非¶
誠實心體予勤恤慮絜矩有良方各賚十萬足舉多尚¶
過之於與戒靳固仍令善承宣實恵被黎庶滇南例去¶
嵗全免今年賦奠外先安内國帑正充裕俾民不知兵¶
如從袵席度佇待大功成佳音傳露布¶
　　沈徳潛具摺起居並進張擇端清明易簡圗詩以¶
　　　答之兼賜葠資頥養引年也¶
<pb:KR4f0005_WYG_233-21b>¶
開春達南音食履悉如意指屈閱五年眼望登百嵗豈¶
祗儒林宗實是熙朝瑞起居先(去/聲)名蹟清明圗簡易考¶
證既精覈失藏詳所自曰此世希珍允宜弆清閟希珍¶
詎此哉席上卿曾備林下樂期頥論文常有寄引養佐¶
遐齡靈葠用頒賜尚當補詠圗(徳潛具摺詳陳此圗失/藏考據而未題句因諭)¶
(令補詠寄/來裝池)藝苑傳盛事¶
　　詠古銅如意¶
曲瓊一握數千年曽落天花滿四筵金錯子孫永保用¶
<pb:KR4f0005_WYG_233-22a>¶
逮今保者幾家遷¶
　　題金廷標倣女史陳書畫册疊題陳畫韻¶
倣教金畫存陳畫(尚書錢陳羣進其母陳書畫冊命金/廷標倣成此本仍書題陳畫詩於各)¶
(幀/中)又已今人作古人(時廷標/亦物故)枯木疎筠相映處不言傳¶
得趙家神(陳畫葢倣子昂/仲姬合作意)¶
　　　右古木脩篁¶
鄉味那論不素飱緑菘紅蔔帶霜根摹圗亦可娛朝夕¶
真蹟還教付子孫(陳書畫以其家傳/遺蹟為題句還之)¶
<pb:KR4f0005_WYG_233-22b>¶
　　　右蘿蔔霜菘¶
果熟垂垂欲重枝依依閒鳥稱(去/聲)棲遲貪&KR2154;利喙且弗¶
下朱顆看如有愛斯¶
　　　右仙果珍禽¶
世味何須論苦甘果成花落義堪參誰能熨齒供清嚼¶
㡧裏常留佳種三¶
　　　右雜果(楊梅/桃)　(枇杷/)¶
圗成一日幾摩娑睡趣偏饒醒趣多自是畫家具深意¶
<pb:KR4f0005_WYG_233-23a>¶
漫從李迪較如何(書畫譜稱李迪亦工畫犬今石渠/寳笈所藏有韓盧圗巻是迪真蹟)¶
　　　右眠犬¶
蟲譜禽經凑合竒翅黄相暎尾紅絲蝶真花幻曾何别¶
識取其名未命時¶
　　　右蝴蝶鳳仙牡丹¶
詭石之旁柏鬱森相交以淡兩無心愛聽天籟從空落¶
虚竅喬枝解和(去/聲)吟¶
　　　右怪石古柏¶
<pb:KR4f0005_WYG_233-23b>¶
有蟹有魚復有鰕琳塘游泳浪生花春溪淡淡都無意¶
付與詩人賦物華¶
　　　右春溪水族¶
有梅相伴不為孤况復横溪印夜珠便是林家足髙致¶
知當未肯嫁其逋¶
　　　右梅溪¶
編竹為籃花朶裝紅紅白白鬭寒芳喜他倣得十分韻¶
似覺噴來一段香¶
<pb:KR4f0005_WYG_233-24a>¶
　　　右花籃¶
　　聞山東河南得雪誌慰¶
一日同聞雪兩霑更竒同日雨連纎(京師山東河南皆/於上元日始雪而)¶
(繼之以雨兩省奏/報恰同日而至)新波應益大河溜積素還留泰嶽尖¶
未惜皇都燈月負實欣甫野麥牟占繁滋春澤渥遐邇¶
惕若持盈冀福謙¶
　　新正萬夀山清漪園即景二首¶
燈節方過閙山園試攬幽緑生湖水面黄重栁梢頭暖¶
<pb:KR4f0005_WYG_233-24b>¶
氣飛輕蠓春波集野鷗化工能醖釀先作淡煙浮¶
種樹不覺長閱時看即殊心知嫩條放指待細陰鋪物¶
物出春意方方入畫圗憑窓未能黙便與一操觚¶
　　再題恵山園八景¶
　　　載時堂¶
春來萬物暢生生便廑民多隅向情偶坐書堂知有愧¶
載時敢曰象天行¶
　　　墨妙軒¶
<pb:KR4f0005_WYG_233-25a>¶
㸃綴亭軒學恵山勝他墨妙萃斯間已嫌腕力難摹古¶
過眼雲煙更少閒¶
　　　就雲樓¶
㸔山常峙㸔雲流山脚就雲恰有樓動亦非紛靜非寂¶
羲經易簡理相投¶
　　　澹碧齋¶
小池氷解作波光新水溶溶緑帶黄㝡合臨隄誇一色¶
生稊踠地蘸枯楊¶
<pb:KR4f0005_WYG_233-25b>¶
　　　水樂亭¶
不屬八音具八音泠泠清響靜中斟前巡詩思分明在¶
疑向若氷洞裏尋(恵山寺右首/有若氷洞)¶
　　　知魚橋¶
負氷纔解尚矜鱗畫水浮潛意趣新莊恵是非嫌語絮¶
請㸔者箇早知春¶
　　　尋詩逕¶
石門雲徑倚松開屧步無塵有緑苔試問今來緣底事¶
<pb:KR4f0005_WYG_233-26a>¶
答言端為覓詩來¶
　　　涵光洞¶
幽洞能生虚白光坐斯神謐意無忙更因㑹得南華旨¶
止止之中有吉祥¶
　　霽清軒¶
石溪過即陟嶃嵒絶頂書軒迥不凡一片霽光鋪曠野¶
三間清賞俯崇巖庭陰那礙蒼松蓋几馥還欣緑字函¶
若謂青蓮朶上置别傳兼可悟華嚴¶
<pb:KR4f0005_WYG_233-26b>¶
　　清琴峽¶
引水出石峽挹之若清泉春來發新波泠泠泌泌然峽¶
即琴之桐水即琴之弦不藉攫與醳六律於是宣誰歟¶
為鍾期自譜髙山篇¶
　　邵窩¶
翠微山之陽結搆頗不多固以樸雅勝名之曰邵窩撫¶
樹亦籠煙俯水亦生波中宜註羲經乾元鬯春和康節¶
著妙詮望洋歎若何¶
<pb:KR4f0005_WYG_233-27a>¶
　　雲松巢¶
不常到故偶來欣轉笑何須搆築紛記得種松初拱把¶
喬柯今亦解藏雲¶
　　題漢玉璧¶
一片白瓊如滿月絳雲紺雲蒸漨浡地下何年伴仙骨¶
由來瓌寶弗終没出土仍為世間物斮絮之言人性拂¶
不如亡欲理昭揭¶
　　黒豹¶
<pb:KR4f0005_WYG_233-27b>¶
黒豹居南山聞善隠霧雨而何炳蔚姿忽失林巒處誰¶
歟即谷獲初生餧以牛乳漸長成馴習乃不異貓犬一¶
繩引之隨人行搖尾求食指使聽亦弗牢籠資檻穽報¶
任安書有名言吾因悚然慎刑政¶
　　題張宗蒼山水¶
了了疎疎筆法渾渾淡淡神情逺山望若無色近水落¶
疑有聲古屋主人何往空庭野鶴獨行拈毫朅爾題句¶
撫蹟又寄閒評¶
<pb:KR4f0005_WYG_233-28a>¶
　¶
　¶
　¶
　¶
　¶
　¶
　¶
　¶
<pb:KR4f0005_WYG_233-28b>¶
　¶
　¶
　¶
　¶
　¶
　¶
　¶
御製詩三集巻七十¶
