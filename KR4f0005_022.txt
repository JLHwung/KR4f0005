# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.060329
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷二十二
<pb:KR4f0005_WYG_022-1a>¶
欽定四庫全書¶
御製詩初集巻二十二¶
　古今體一百四首(甲子三/)¶
　　圓明園四十景詩¶
　　　正大光明¶
　　園南出入賢良門内為正衙不雕不繪得松軒茅¶
　　殿意屋後峭石壁立玉筍嶙峋前庭虚敞四望牆¶
　　外林木隂湛花時霏紅叠紫層暎無際¶
<pb:KR4f0005_WYG_022-1b>¶
勝地同靈囿遺規繼暢春當年成不日奕代永¶
居辰義府庭羅璧恩波水瀉銀草青思¶
示儉山静體依仁只可方衢室何湏道玉津經營懲峻¶
宇出入引賢臣(出入賢良門扁額/    皇考御筆也)洞逹心常豁清涼境¶
絶塵毎移雲館蹕未費地官緡生意榮芳樹天機躍錦¶
鱗肯堂彌廑念俯仰惕心頻¶
　　　勤政親賢¶
　　正大光明之東為勤政殿日於此披省章奏召對¶
<pb:KR4f0005_WYG_022-2a>¶
　　臣工亭午始退座後屏風書無逸以自朂又東為¶
　　保合太和秀石名葩庭軒明敞觀閣相交林徑四達¶
庭訓昭雲日欽承切式刑勅幾宵豈暇籲俊刻靡寧一¶
念徴䝉聖羣言辨渭涇乾乾終始志無逸近書屏¶
　　　九州清晏¶
　　正大光明直北為幾餘遊息之所棼橑紛接鱗瓦¶
　　參差前臨巨湖渟泓演漾周圍支汊縱横旁達諸¶
　　勝彷彿潯陽九派騶衍謂禆海周環為九州者九¶
<pb:KR4f0005_WYG_022-2b>¶
　　大瀛海環其外兹境信若造物施設耶¶
昔我¶
皇考宅是廣居旰食宵衣左圖右書園林㳺觀以適幾¶
餘豈繄廊廟泉石是娛所志維何煌煌¶
御書九州清晏¶
皇心乃舒肯構孰責繼序在余業業兢兢奉此¶
遺模一念之間敬肆攸殊作狂作聖繫彼斯須謂¶
天可畏屋漏與俱謂民可畏敢欺其愚六膳八珍牣乎¶
<pb:KR4f0005_WYG_022-3a>¶
御厨念彼溝壑曷其飽諸水榭山亭天然畫圖瞻彼茅¶
簷痌瘝切膚慎終如始¶
前聖之謨嗚呼小子毋渝厥初¶
　　　鏤月開雲¶
　　殿以香楠為材覆二色瓦煥若金碧前植牡丹數¶
　　百本後列古松青青環以雜蘤名葩當暮春婉娩¶
　　首夏清和最宜嘯咏¶
雲霞罨綺疏檀麝散琳除最可娱幾暇惟應對雨餘(牡/丹)¶
<pb:KR4f0005_WYG_022-3b>¶
(四月始盛而京師率值望雨時朕幸圓明/園屈指已七年而花時宴賞者祇一次耳)殿春饒富貴¶
陸地有芙蕖名漏疑刪孔詞雄想賦舒徘徊供嘯詠俯¶
仰騐居諸猶憶垂髫日承¶
恩此最初(予十二嵗時降/是園於此地)　(皇考以花時恭請/  㫖許孫臣扈侍)　(皇祖幸/左右云)¶
　　　天然圖畫¶
　　庭前修篁萬竿與雙桐相暎風枝露梢綠滿襟袖¶
　　西為髙樓折而南翼以重榭逺近勝槩歴歴奔赴¶
　　殆非荆闗筆墨能到¶
<pb:KR4f0005_WYG_022-4a>¶
我聞大塊有文章豈必天然無圖畫茅茨休矣古淳風¶
於樂靈沼葩經載松棟連雲俯碧瀾下有修篁戞幽籟¶
雙桐薈蔚矗烟梢朝陽疑有靈禽噦優㳺竹素夙有年¶
峻宇雕墻古所戒詎無樂地資勝賞湖山矧可供清快¶
巋然西峯列屏障眺吟底用勞行邁時掇芝蘭念秀英¶
或撫松筠懷耿介和風萬物與同春甘雨三農共望嵗¶
周阿苔篆緑䝉茸壓架花姿紅瑣碎徴歌命舞非吾事¶
案頭書史閒披對以永朝夕怡心神忘筌是䖏羲皇界¶
<pb:KR4f0005_WYG_022-4b>¶
試問支公買山價可曽悟得湏彌芥¶
　　　碧桐書院¶
　　前接平橋環以帶水庭左右脩梧數本綠隂張盖¶
　　如置身清凉國土毎遇雨聲疎滴尤足動我詩情¶
月轉風廻翠影翻雨窓尤不厭清喧即聲即色無聲色¶
莫問倪家獅子園¶
　　　慈雲普䕶(調寄菩/薩蠻)¶
　　一徑界重湖間藤花垂架䑕姑當風有樓三層刻¶
<pb:KR4f0005_WYG_022-5a>¶
　　漏鐘表在焉殿供觀音大士其傍為道士廬宛然¶
　　天台石橋幽致渡橋即為上下天光¶
偎紅倚緑簾櫳好鶯聲瀏栗南塘曉髙閣漏丁丁春風¶
多少情　幽人醒午夢樹底濃隂重蒲上便和南樅樅¶
聲色參¶
　　　上下天光¶
　　垂虹駕湖蜿蜒百尺修欄夾翼中為廣亭縠紋倒¶
　　影滉瀁楣檻間凌空俯瞰一碧萬頃不啻胸吞雲¶
<pb:KR4f0005_WYG_022-5b>¶
　　夢¶
上下天水一色水天上下相連河伯夙朝玉闕渾忘望¶
若昔年¶
　　　杏花春館¶
　　由山亭邐迤而入矮屋疎籬東西㕘錯環植文杏¶
　　春深花發爛然如霞前闢小圃雜蒔蔬蓏識野田¶
　　村落景象¶
霏香紅雪韻空庭肯讓寒梅占膽瓶㝡愛花光傳藝苑¶
<pb:KR4f0005_WYG_022-6a>¶
毎乗月令騐農經為梁謾說仙人館載酒偏宜小隠亭¶
夜半一犁春雨足朝來吟屐樹邊停¶
　　　坦坦蕩蕩¶
　　鑿池為魚樂國池周舍下錦鱗數千頭喁唼撥剌¶
　　於荇風藻雨間回環泳㳺悠然自得詩云衆維魚¶
　　矣我知魚樂我蒿目乎斯民¶
鑿池觀魚樂坦坦復蕩蕩泳㳺同一適奚必江湖想却¶
咲䝉莊癡爾我辨是非有問如何答魚樂魚自知¶
<pb:KR4f0005_WYG_022-6b>¶
　　　茹古涵今¶
　　長春仙館之北嘉樹叢卉生香蓊葧繚以曲垣綴¶
　　以周廊邃館明忩牙籖萬軸潄芳潤擷菁華不薄¶
　　今人愛古人少陵斯言實獲我心¶
廣厦全無薄暑憑灑然心境玉壺氷時温舊學寧無說¶
欲去陳言尚未能鳥語花香生静悟松風水月得佳朋¶
今人不薄古人愛我愛古人杜少陵¶
　　　長春仙館¶
<pb:KR4f0005_WYG_022-7a>¶
　　循夀山口西入屋宇深邃重廊曲檻逶迤相接庭¶
　　徑有梧有石堪供小憇予舊時¶
賜居也今略加脩飾遇佳辰令節迎奉¶
皇太后為膳寢之所蓋以長春志祝云¶
常時問¶
寢地曩嵗讀書堂秘閣冬宜燠虚亭夏亦涼¶
歡心依日永樂志願春長階下松齡祝千秋奉¶
夀康¶
<pb:KR4f0005_WYG_022-7b>¶
　　　萬方安和¶
　　水心架搆形作卍字略彴相通遥望彼岸竒花纈¶
　　若綺繡毎髙秋月夜沆瀣澄空圓靈在鏡此百尺¶
　　地寧非佛胸涌出寶光耶¶
作室軒而豁¶
當年志若何(是地冬燠夏爽四序皆宜/亦    皇考所喜居也)萬方歸覆冒一¶
意願安和觸景懐承器瞻題仰偃波九年¶
遺澤在四海尚謳歌¶
<pb:KR4f0005_WYG_022-8a>¶
　　　武陵春色¶
　　循溪流而北複谷環抱山桃萬株參錯林麓間落¶
　　英繽紛浮出水面或朝曦夕陽光炫綺樹酣雪烘¶
　　霞莫可名狀¶
複岫廻環一水通春深片片貼波紅鈔鑼溪不離繁囿¶
只在輕煙淡靄中¶
　　　山髙水長¶
　　在園之西南隅地勢平衍搆重樓數楹毎一臨瞰¶
<pb:KR4f0005_WYG_022-8b>¶
　　逺岫堆鬟近郊錯繡曠如也為外藩朝正錫宴陳¶
　　魚龍角觝之所平時宿衛士於此較射¶
重構枕平川湖山萬景全時觀君子徳式命上賔筵湛¶
露今推惠彤弓古尚賢更殷三接晉内外一家連¶
　　　月地雲居(調寄清/平樂)¶
　　琳宫一區背山臨流松色翠宻與紅牆相暎結楞¶
　　嚴壇大悲壇其中魚鯨齊喝風旛交動纔過補特¶
　　迦山又入室羅筏城永明夀所謂宴坐水月道塲¶
<pb:KR4f0005_WYG_022-9a>¶
　　大作夢中佛事也¶
大千乾闥指上無真月覺海漚中頭出沒是即那羅延¶
窟　何分西土東天倩他裝㸃名園借使瞿曇重現未¶
肯參伊死禪¶
　　　鴻慈永祜¶
　　苑西北地㝡爽塏爰建殿寢敬奉¶
皇祖¶
皇考神御以申罔極之懐堂廡崇閎中唐有侐朔望展¶
<pb:KR4f0005_WYG_022-9b>¶
　　禮僾愾見聞周垣喬松偃蓋鬱翠干霄望之起敬¶
　　起愛¶
原廟衣冠古昔沿天興神御至今傳有承秩秩斯為美¶
對越¶
昭昭儼在天春露秋霜興感切瞻雲就日致孚乾式思¶
曩昔¶
含飴澤敢缺因時獻果䖍實實閟宫龍接宇深深元寢¶
鳯翔筵羮牆如見依靈囿朔望來齋比¶
<pb:KR4f0005_WYG_022-10a>¶
奉先釦器黄金仍兩序泠簫白玉備宫懸萬年¶
佑啓垂謨烈繼序兢兢矢勉旃¶
　　　彚芳書院¶
　　階除閒敞草卉叢秀東偏學月牙形搆小齋數椽¶
　　旁列虚亭竒石負土爭出穴洞谽谺翠蔓䝉絡可¶
　　攀捫而上問津石室何必靈鷲峰前¶
書院新開號彚芳不因葉錯與華裳菁莪棫樸育賢意¶
佐我休明被萬方¶
<pb:KR4f0005_WYG_022-10b>¶
　　　日天琳宇¶
　　紫微丹地中立一化城截斷紅塵覺同此山光水¶
　　色一時盡演圓音矣修修釋子𣺌𣺌禪棲踏著門¶
　　庭即此是普賢願海¶
天外標化城不許紅塵襍雲臺寶網中時有鐘魚答¶
　　　澹泊寧静¶
　　仿田字為房宻室周遮塵氛不到其外槐隂花蔓¶
　　延青綴紫風水淪漣蒹葭蒼瑟澹泊相遭洵矣視¶
<pb:KR4f0005_WYG_022-11a>¶
　　之既静其聽始逺¶
青山本來寧静體綠水如斯澹泊容境有㑹心皆可樂¶
武侯妙語時相逢千秋之下對綸羽溪煙嵐霧方重重¶
　　　映水蘭香¶
　　在澹泊寧静少西屋傍松竹交隂翛然逺俗前有¶
　　水田數棱縱横綠䕃之外適凉風乍來稻香徐引¶
　　八百鼻功徳兹為第一¶
園居豈為事逰觀早晚農功倚檻看數頃黄雲黍雨潤¶
<pb:KR4f0005_WYG_022-11b>¶
千畦緑水稻風寒心田喜色良勝玉鼻觀真香不數蘭¶
日在豳風圖畫裏敢忘周頌命田官¶
　　　水木明瑟(調寄秋/風清)¶
　　用泰西水法引入室中以轉風扇泠泠瑟瑟非絲¶
　　非竹天籟遥聞林光逾生浄緑酈道元云竹柏之¶
　　懐與神心妙逹智仁之性共山水效深兹境有焉¶
林瑟瑟水泠泠溪風羣籟動山鳥一聲鳴斯時斯景誰¶
圖得非色非空吟不成¶
<pb:KR4f0005_WYG_022-12a>¶
　　　濂溪樂處¶
　　苑中菡萏甚多此處特盛小殿數楹流水周環於¶
　　其下毎月涼暑夕風爽秋初浄緑紛紅動香不已¶
　　想西湖十里野水蒼茫無此端嚴清麗也左右前¶
　　後皆君子洵可永日¶
水軒俯澄泓天光涵數頃爛熳六月春摇曳玻瓈影香¶
風湖面來炎夏方秋冷時披濂溪書樂䖏惟自省君子¶
斯我師何須求玉井¶
<pb:KR4f0005_WYG_022-12b>¶
　　　多稼如雲¶
　　坡有桃沼有蓮月地花天虹梁雲棟巍若仙居矣¶
　　隔垣一方鱗塍參差野風習習襏襫蓑笠往來又¶
　　田家風味也蓋古有弄田用知稼穡之候云¶
稼穡艱難尚克知黍髙稻下入疇諮弄田常有倉箱慶¶
四海如茲念在兹¶
　　　魚躍鳶飛¶
　　榱桷翼翼戸牖四逹曲水周遭儼如縈帶兩岸村¶
<pb:KR4f0005_WYG_022-13a>¶
　　舍鱗次晨烟暮靄蓊鬰平林眼前物色活潑潑地¶
心無塵常惺境愜賞為美川泳與雲飛物物含至理¶
　　　北逺山村¶
　　循苑牆度北闗村落鱗次竹籬茅舍巷陌交通平¶
　　疇逺風有牧篴漁歌與舂杵應答讀王儲田家詩¶
　　時遇此境¶
矮屋幾楹漁舍疎籬一帶農家獨速畦邉秧馬更番岸¶
上水車牧童牛背村&KR1055;饁婦釵梁野花輞川圖昔曾見¶
<pb:KR4f0005_WYG_022-13b>¶
摩詰信不我遐¶
　　　西峯秀色¶
　　軒楹洞逹面臨翠巘西山爽氣在我襟袖後宇為¶
　　含韻齋周植玉蘭十餘本方春花氣&KR0670;人宛入衆¶
　　香國裏¶
塏地髙軒架木為朱明颯爽如秋時不雕不斵太古意¶
詎惟其麗惟其宜西窓正對西山啓遥接嶤峰等尺咫¶
霜辰紅葉詩思杜雨夕緑螺畫看米亦有童童盤盖松¶
<pb:KR4f0005_WYG_022-14a>¶
重基特立孰與同三冬百卉凋零盡依然鬱翠惟此翁¶
山腰蘭若雲遮半一聲清磬風吹斷疑有苾蒭單上㕘¶
不如詩客牕中玩結搆既久蒼苔老花棚藥畤相縈抱¶
憑欄送目無不佳趺榻怡神良復好春朝秋夜值㡬餘¶
把巻時還讀我書齋外水田凡數頃較晴量雨諮農夫¶
清詞麗句箇中得消㡬丁丁玉壺刻但憶趨庭十載前¶
徊徨無語予心惻(是地軒爽明敞戸對西/山    皇考最愛居此)¶
　　　四宜書屋¶
<pb:KR4f0005_WYG_022-14b>¶
　　春宜花夏宜風秋宜月冬宜雪居䖏之適也冬有¶
　　穾夏夏室寒㱔騷人所艶允矣兹室君子攸寧¶
秀木千章緑隂鎖閒閒逺嶠青蓮朶三百六旬過隙駒¶
棄日一篇無不可墨林義府足優㳺不羨長楊與馺娑¶
風花雪月各殊宜四時瀟灑松竹我¶
　　　方壺勝境¶
　　海上三神山舟到風輙引去徒妄語耳要知金銀¶
　　為宫闕亦何異人寰即境即仙自在我室何事逺¶
<pb:KR4f0005_WYG_022-15a>¶
　　求此方壺所為寓名也東為蘂珠宫西則三潭印¶
　　月浄渌空明又闢一勝境矣¶
飛觀圖雲鏡水涵拏空松柏與天參髙岡翽羽鳴應六¶
曲渚寒蟾印有三魯匠營心非美事齊人搤掔只虚談¶
争如茅土仙人宅十二金堂比不慙¶
　　　澡身浴徳¶
　　福海東壖平漪鏡浄黛蓄膏停竹嶼蘆汀極望瀰¶
　　瀰浴鳬飛鷺㳺泳翔集王司州云非惟使人情開¶
<pb:KR4f0005_WYG_022-15b>¶
　　滌亦覺日月清朗¶
苓香含石髓秋水長天色不竭亦不盈是惟君子徳我¶
來俯空明鏡已黙相識魚躍與鳶飛如如安樂國¶
　　　平湖秋月(調寄浣/溪紗)¶
　　倚山面湖竹樹䝉宻左右支板橋以通歩屐湖可¶
　　數十頃當秋深月皎㶑灔波光接天無際蘇公隄¶
　　畔差足方兹勝槩¶
不辨天光與水光結璘池舘慶霄凉蓼烟荷露正蒼茫¶
<pb:KR4f0005_WYG_022-16a>¶
　白傅蘇公風雅客一杯相勸舞霓裳此時誰不道錢¶
塘¶
　　　蓬島瑶臺¶
　　福海中作大小三島仿李思訓畫意為仙山樓閣¶
　　之狀岧岧亭亭望之若金堂五所玉樓十二也真¶
　　妄一如小大一如能知此是三壺方丈便可半升¶
　　鐺内煮江山¶
名葩綽約草葳蕤隠映仙家白玉墀天上畫圖懸日月¶
<pb:KR4f0005_WYG_022-16b>¶
水中樓閣浸琉璃鷺拳浄沼波翻雪燕賀新巢棟有芝¶
海外方蓬原宇内祖龍鞭石竟奚為¶
　　　接秀山房¶
　　平岡縈廽碧沚停蓄虚館閒閒境獨夷曠隔岸數¶
　　峰逞秀朝嵐霏青返照添紫氣象萬千真目不給¶
　　賞情不周玩也¶
烟霞供潤浥朝暮看遣興戸接西山秀忩臨北渚澄琴¶
書吾所好松竹古之朋彷彿雲林衲擕笻共我登¶
<pb:KR4f0005_WYG_022-17a>¶
　　　别有洞天¶
　　苑墻東出水闗曰秀清村長薄踈林暎帶莊墅自¶
　　有塵外致正不必傾岑峻磵阻絶恒蹊罕得津逮¶
　　也¶
几席絶塵囂草木清且淑即此凌霞標何須三十六¶
　　　夾鏡鳴琴(調寄水/仙子)¶
　　取李青蓮兩水夾明鏡詩意架虹橋一道上搆傑¶
　　閣俯瞰澄泓畫欄倒影旁厓懸瀑水衝激石罅琤¶
<pb:KR4f0005_WYG_022-17b>¶
　　琮自鳴猶識成連遺響¶
垂絲風裏木蘭船拍拍飛鳬破渚煙臨淵無意漁人羨¶
空明水與天　琴心莫說當年移情逺不在絃付與成¶
連¶
　　　涵虚朗鑑¶
　　結宇福海之西左右雲堤紆委千章層青面前巨¶
　　浸空澄一泓浄碧日月出入雲霞巻舒逺山煙嵐¶
　　近水樓閣來不迎而去不距莫不落其度内如如¶
<pb:KR4f0005_WYG_022-18a>¶
　　焉亦無如如者吾得之於濠上也¶
涵虚斯朗鑑鑑朗在虛涵即此契元理悠然對碧潭雲¶
山同妙静魚鳥適清酣天水相忘處空明共我三¶
　　　廓然大公¶
　　平岡廻合山禽渚鳥逺近相呼後鑿曲池有蒲菡¶
　　萏長夏髙啓北忩水香拂拂真足開豁襟顔¶
有山不讓土故得髙㠖㠖有河不擇流故得寛瀰瀰是¶
之謂大公而我以名此偶值清晏間憑眺誠樂只識得¶
<pb:KR4f0005_WYG_022-18b>¶
聖人心聞諸程夫子¶
　　　坐石臨流¶
　　仄澗中潨泉奔滙竒石峭列為坻為碕為嶼為奥¶
　　激波分注潺潺鳴籟可以潄齒可以泛觴作亭據¶
　　勝䖏泠然山水清音東為同樂園¶
白石清泉帶碧蘿曲流貼貼泛金荷年年上已尋歡處¶
便是當時晉永和¶
　　　麯院風荷¶
<pb:KR4f0005_WYG_022-19a>¶
　　西湖麯院為宋時酒務地荷花㝡多是有麯院風¶
　　荷之名兹處紅衣印波長虹搖影風景相似故以¶
　　其名名之¶
香逺風清誰解圖亭亭花底睡雙鳬停橈隄畔饒真賞¶
那數餘杭西子湖¶
　　　洞天深處¶
　　縁溪而東徑曲折如蟻盤短椽陿室於奧為宜襍¶
　　植卉木紛紅駭緑幽巖石厂别有天地非人間少¶
<pb:KR4f0005_WYG_022-19b>¶
　　南即前垂天貺¶
皇考御題予兄弟舊時讀書舍也¶
幽蘭泛重阿喬柯幕憩榭牝壑既虚寂細瀑時淙㵼瑟¶
瑟竹籟秋亭亭松月夜對此少淹留安知嵗月流願為¶
君子儒不作逍遙逰¶
　　熱¶
數日増炎劇煩熇逼榻筵為霖重入盼(今春望澤甚殷/至五月十七日)¶
(方得霑霈今不雨者又匝旬誠恐/虚此    天恩是以切切靡寧耳)恒燠獨求愆物意思¶
<pb:KR4f0005_WYG_022-20a>¶
前月人情畏去年(去年甚熱有暍死者若十/日不雨復愁如故轍矣)不能成化¶
蝶真令厭鳴蟬晚覺風纔爽朝驚暑復連清宫猶灼若¶
茅屋益薫然喬木無嘉䕃稺禾欲萎田對時頻愓息安¶
得說逃禪(白居易詩不是禪房無/熱到但能心浄自然凉)¶
　　雨¶
入夕聽傾盆無眠静倚軒恰纔心地沃不厭耳根喧農¶
喜今廻嵗人言早滌暄畹蘭與汀芷得意摠温黁¶
　　寓言¶
<pb:KR4f0005_WYG_022-20b>¶
薜荔覃笋峰上與青雲齊千年澗底松不得離塵泥鈎¶
羽誰為辨貌視殊髙低薜荔一何幸雨露先被之澗松¶
一何屈反以藉其私偓佺棄不食謂非成仙資老鶴顧¶
而去亦復恥卑栖託身茍不擇世態故如兹澗松獨無¶
言惟我我自知君子設相顧待彼嵗寒時¶
　　泛月有作¶
蘭風盪畫鳬銀蟾在華渚煩暄既已滌夜色涼如許雨¶
後蟬韻清飛燭輝蘆浦載月泛昔舟狎鷗挈今侣飄泊¶
<pb:KR4f0005_WYG_022-21a>¶
任其然瀟灑實我與誰云過隙駒舊嵗今宵覩¶
　　六月十二日聞蛩¶
露夕松庭小憩留莎雞振羽一聲秋年年秋信爾先報¶
益得人間㡬許愁¶
松根唧唧松梢蟾秋色秋聲此夕兼而我徘徊覓新句¶
了無一物可中拈¶
　　即事¶
日日馳羲御伊誰覺徂遷偶步虚堂襟影忽臨花磚仲¶
<pb:KR4f0005_WYG_022-21b>¶
夏有鳴蜩始聽聲新鮮依然樹杪音於焉為秋蟬四序¶
不相假積此成百年梵典稱刹那吾儒比逝川魯戈誠¶
荒唐禹惜亶其然求樂駐流隂㡬何肯久延昨為艶艶¶
花今付滔滔泉賦詩何必多少陵透詩禪從此謝兔魚¶
遑論其蹄筌¶
　　月(時六月十/九日也)¶
慣作秋前信偏憐望後弓亭虚方約白漏下始升東香¶
浄思階蕙光清愛院桐海空由出沒雲妒尚朦朧底用¶
<pb:KR4f0005_WYG_022-22a>¶
杯浮緑應教燈儘紅姮娥無一事髙坐廣寒宫¶
　　偶為秋原古樹小景并題以詩¶
脩篁㡬人不成林古樹猶無鴉可尋誰道秋來多寂寞¶
寒郊烟靄望中深¶
冩罷枯枝意灑然將無詩畫合同禪泬寥心與秋空浄¶
若有漁歌古渡邉¶
閒來消夏恰相宜極目疎林秋晚時憶得前年重九日¶
灤河别墅一枝枝¶
<pb:KR4f0005_WYG_022-22b>¶
　　霹靂驤歎¶
　　霹靂驤者超勇親王額駙策凌所進十駿中之傑¶
　　出者也服御多年今病垂斃感物傷懐而作是詩¶
天閑十二龍為侣驥不多得聞自古不稱其力稱其徳¶
徳力雙兼更難睹汝為驥兮亶其然久冠驪黄在吾圉¶
北窮雁塞範馳驅東廵遼海周毎膴資汝之力惜汝軀¶
肯教下與駑駘伍□驤猶具昔年心芻秣頓减瘏其跙¶
耳竹離披目星落向我長鳴不能語嗚呼自今秋郊之¶
<pb:KR4f0005_WYG_022-23a>¶
獸兔佗佗惟有弊帷留待汝¶
　　夜雨¶
霂霂復續續想像隔窓緑倒峽且傾盆夢廻枕上聞常¶
時無眠増反側今夜無眠轉自得霳&KR1854;之勢殊未已芬¶
芳頓益檐花蕊園林清况何足云惟與三農共兹喜¶
　　即事¶
種樹纔拱把終有佳䕃時為山始一簣㑹見髙巍巍豈¶
其為學道而反不如兹一言聖所戒一行聖所持其故¶
<pb:KR4f0005_WYG_022-23b>¶
伊云何言行乃樞機㳙㳙小不塞江河大難治綿綿微¶
不絶羅網將宻施分隂亦可惜陶公實我師少壯玩愒¶
過老大傷已遲¶
　　雨後過青龍橋二首¶
霽罨林闗景物清輕輿迤邐畫中行乍湔螺黛峰無坱¶
忽走銀虹壑有聲紅錦一湖迷蝶栩綠隂十里夾蟬鳴¶
玉泉常住髙空浄蘭若疎鐘向我迎¶
拂拂香風鼻觀清尋花問柳㡬曽行愛看䆉稏如油色¶
<pb:KR4f0005_WYG_022-24a>¶
已有村農驅雀聲顧我闗心惟嵗省無他紓慮以詩鳴¶
輕雲散盡寥天逈頓覺秋光取次迎¶
　　清音齋¶
曠宇徘徊獨暢情耳謀目觀兩無營山如淨體無餘浄¶
泉是清音中㝡清竹裏數篇依籟讀溪邉孤艇破煙撐¶
近來稍得愁眉放露色風光卜順成¶
　　玉泉¶
玉泉此為源泉源豈即此試問所從來只此一勺水¶
<pb:KR4f0005_WYG_022-24b>¶
玉名玉豈真泉名玉尤幻而我對玉泉如是幻真玩¶
石髄澄堪潄煙蘿綠可捫雨後溪流急山根帶漲㾗¶
暴漲退亦急垂栁絲餘濕惟兹有本泉終古長潗潗¶
潺溪愜静聆清泚供幽眺心與境俱適何必蘇門嘯¶
趵突聲猶狀匡廬匪當對垂虹舊傳名吁嗟耳食輩(玉/泉)¶
(盖趵突也非如香爐瀑布可以垂虹比儗舊為八景之/一盖昔人未至此地想像名之者然靈源獨涌瀍澗攸)¶
(資則信帝/京佳勝也)¶
　　偶作秋英八種各題以詩¶
<pb:KR4f0005_WYG_022-25a>¶
　　　葵¶
梳風翠羽翻承露金盤潔堪作素秋朋豈為清齋折¶
　　　秋海棠¶
海棠一例好娟娟春復秋試向羣芳問争如得自由¶
　　　菊¶
菊本瀟灑姿陶潛託幽好却被人傳說東籬轉厭閙¶
　　　桂¶
馥馥月中香裳裳檻外黄姮娥酬白帝天酒復天糧¶
<pb:KR4f0005_WYG_022-25b>¶
　　　藍菊¶
遜菊態偏嫮當秋芳轉盛試問著經人應為何品命¶
　　　蘭¶
香以清不釅色匪妖而美臨風笑芙蕖得作秋君子¶
　　　石竹¶
周阿迥出羣蜂蝶任紛紛不與蘼蕪伍終因近此君¶
　　　蓼¶
秋波一片霞冩影稱疎斜夜月難分色棲鴻稳荻花¶
<pb:KR4f0005_WYG_022-26a>¶
　　熱(六月二十/八日也)¶
煩暑羈赤㝢炎蒸薄廣殿微風不蕩暄梅潤花磚面晚¶
蟬争噪樹景迹越妒扇盈虚固其理消息轉因見人多¶
逭暑情而我生餘戀刹刹彼所云堂堂此如箭赤帝豈¶
無意想為催人餞¶
　　六月二十九日立秋¶
昨夜梧聲到枕邉曉看物色又推遷但過此日無長夏¶
可識今朝判半年露草蛩音聽去爽風荷珠顆較來圎¶
<pb:KR4f0005_WYG_022-26b>¶
四時瀟灑惟金令若論詩情我亦然¶
　　七月朔日作¶
昨過立秋日今為孟秋朔颯籟蕩宇浄徂雲傍山逴池¶
館炎將謝林泉興可託晨興倚軒楹極目盼寥廓塵坱¶
千里滌況復雨暘若西成其可望念此予心綽簾閒引¶
颸清几浄含毫邈何以酬新序曰惟讀書樂¶
　　鸚鵡¶
鸚鵡學人言宛轉皆相似其言自不知諜諜殊未已人¶
<pb:KR4f0005_WYG_022-27a>¶
讀聖賢書期於用為理但務逞辭華不實視諸履吁嗟¶
噂㳫流何以異乎彼¶
　　蕉窗聽雨¶
朝退㡬少閒虚齋坐斐榻雨師奏其能煩暑清六合塵¶
囂此焉浣祈嵗予心愜蕉忩緑䕃稠豈用文綺襍人鮮¶
俗慮對境有清景答瀟灑靡不宜此際興無乏目謀足¶
空濛耳觀猶颯㳫簷溜與溪煙逺近一時納問我何所¶
營書史堪渉獵不似夏初時殷憂在眉睫¶
<pb:KR4f0005_WYG_022-27b>¶
　　荔支至頒賜朝臣因而有感¶
閩中佳實秋前到相對年年有所思州酉節秪供¶
原廟薦承恩非復¶
寢門時飛來嶺外炎風送斜倚欄邊掲露垂料得擎歸¶
舊鴛侣㡬多歡喜㡬多悲¶
　　平湖雨渡¶
迷茫景裏泛輕艭仿彿瀟湘烟雨江㝡愛傾珠看荷蓋¶
絶勝摐玉聽蕉忩¶
<pb:KR4f0005_WYG_022-28a>¶
炎官後陣已收炎秋色秋聲取次添今日許教遊碧落¶
不須捲起水晶簾¶
水天上下接空澂壺裏無氷玉是氷若不破煙撐小艇¶
可人誰識米顛能¶
芙蓉色老荻蘆蒼颭颭平湖意𣺌茫疑是巫山垂玉淚¶
臨秋重憶楚襄王¶
　　晴¶
微籟拂林梢漸作金石響讀罷憩書窓知是秋聲盪濃¶
<pb:KR4f0005_WYG_022-28b>¶
雲忽已渙烏影花櫺上不寧散鬱陶更喜來颯爽清光¶
空宇懸萬物含蕭朗既雨復時晴西成匪遐想¶
　　御園新秋¶
林館絶塵囂微涼沁葛袍荷香辭夏細蛩語到秋髙梧¶
影新穿月沙紋舊漲濤硬黄鋪棐几時復一揮毫¶
雲縷戀峰頭金風吹不留波光沉碧宇月色潔新秋砌¶
卉皆堪掇盤𤓰底用浮蕭然當素節我興亦云侔¶
　　新秋月¶
<pb:KR4f0005_WYG_022-29a>¶
作意秋蟾上砌桐已過眉細未圎弓片雲時綴朦朧影¶
似妒寒光照碧空¶
聞道天孫隔絳河年年七夕一相過姮娥借助黄姑淚¶
侵曉金盤滴倍多¶
哉生西宇照東山瀟灑惟秋月亦閒我向泬寥飛逸興¶
秋聲秋色了無闗¶
不在天邊在指邊肯隨老衲口頭禪餉他廓落空明界¶
為與秋光有宿縁¶
<pb:KR4f0005_WYG_022-29b>¶
　　七夕雨¶
此夕牛郎渚當年織女宫事應莫須有詩亦將無同巧¶
寄盒中蟢愁啼砌下蟲洗車堪妒雨巻雁未來風拱極¶
思維北服箱詠大東豈知兒女態咄咄訴幽衷¶
　　咏史¶
止水與明鏡鑑物察秋毫惟其無本心賦形随物遭醜¶
者亦不怒妍者亦不惂妍醜秪自取水鏡無紛淆嘗觀¶
古之人卧龍實人豪寧静用致逺澹泊志何髙綸巾而¶
<pb:KR4f0005_WYG_022-30a>¶
羽扇被服儒者曹其材兼韓張奚用持弓刀廖立將李¶
平廢棄自所招及至聞亮終撫心悲且號謂將左袵終¶
孰致諸王朝是誠水鏡心使我神魂遥¶
　　晴(七月八/日也)¶
西北金風拂栁條漫天雲陣霎時消黄姑收盡人間淚¶
剰與髙空是泬寥¶
涼生枕簟颯然清既雨還欣凑好晴遥想相逢田父老¶
柴門指㸃話西成¶
<pb:KR4f0005_WYG_022-30b>¶
滌盡炎熇爽氣鮮宜人㝡是素秋天晚來風景還相應¶
皎潔寒空月就圓¶
　　秋日聞黄鸝¶
栁外囀金衣紗疏入聽稀所欣共秋至差勝送春歸素¶
景看新潔濃隂比舊肥闗闗聲未已西陸轉斜暉¶
　　秋夜泛湖賦唐文皇爽氣澄蘭沼之句得詩五首¶
　　　依韻為次¶
徂雲浄碧天金颸蕩輕爽入夕㡬務閒玩此虚明象棠¶
<pb:KR4f0005_WYG_022-31a>¶
舟稳如屋鑑浦平於掌賦詩思其人髙山予所仰¶
琴書樂有餘天水涵無既咽露蛩語饒横霜雁聲未四¶
時皆有月獨以秋為貴歴歴翠錦隄逓遞芬陀氣¶
鏡裏坐空澄𣺌然思與凝朅來青雀舫愛此玉壺氷衣¶
袂皆無滓胸懐亦絶勝蓬瀛原不逺咫尺有人登¶
遥疑霞有脚却過蓼花灘蟬韻將辤栁荷香尚賽蘭晚¶
山歸静寄秋月本澄觀稍適清閒宴匪尋長夜歡¶
讓月雲歸岫報秋波澈沼將圓未滿規歴漢常移秒此¶
<pb:KR4f0005_WYG_022-31b>¶
夕夫如何萬里明未了姮娥憶貞觀不改天心皎¶
　　即事¶
懸清秋日喜晶明望雨經時復望晴惟有吟懐不相雜¶
已排佳句待西成¶
義府從來不可窮披書時見古人風成康而下推貞觀¶
奏疏猶言鮮克終¶
朱陸門庭互擠排何嘗夢見二人懐已躬下事不曽了¶
說落天花秖益乖¶
<pb:KR4f0005_WYG_022-32a>¶
少小因循老未遲止啼楊葉誑愚兒試看庭樹婆娑影¶
只覺流隂旋旋移¶
　　中元夜玩月放荷燈¶
雲浄長空月在潭金蓮萬斛液波涵輪當秋滿斯為首¶
光倍常明㑹有三遮莫仙宫祠太乙儘教僧舎供瞿曇¶
倦逰擬學逍遥夢尚覺蟲吟意未甘¶
　¶
　¶
<pb:KR4f0005_WYG_022-32b>¶
　¶
　¶
　¶
　¶
　¶
　¶
　¶
御製詩初集巻二十二¶
