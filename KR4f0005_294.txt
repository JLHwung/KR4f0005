# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:15.742893
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷十五
<pb:KR4f0005_WYG_294-1a>¶
欽定四庫全書¶
御製詩四集巻十五¶
　古今體一百十二首(癸巳七/)¶
　　恭題¶
皇祖御用韘(有序/)¶
　　我朝¶
家法相承肄勤尚射¶
皇祖神勇天錫臨御六十一年秋獮冬狩之典嵗必舉¶
<pb:KR4f0005_WYG_294-1b>¶
　　行往往¶
親御威弧殪禽服猛鑠乎偉哉余髫年蒙被¶
恩眷養育宫中幸得隨侍木蘭¶
行圍仰瞻¶
聖武追念¶
祖徳迄今不敢忘兹恭閲舊蔵¶
御用韘十有二或革或角規制樸堅撫思鉤弦闓體之¶
　　精想見¶
<pb:KR4f0005_WYG_294-2a>¶
壹發参連之妙夫書筞手澤所存尚且守而弗斁矧為¶
　　法¶
先詒後之良模勵繼繩而彰赫濯其寳重更當何如敬¶
　　合弆篋衍什襲用珍并系長言以識永乆今和闐¶
　　嵗貢嘉玉中韘材者不一而足雖琛賮徠遐瑞符¶
　　延喜詎若此¶
觀徳示儉之昭垂萬世哉¶
千秋¶
<pb:KR4f0005_WYG_294-2b>¶
家法傳弧射¶
手澤猶存韘弆今丱嵗畧瞻¶
神武蹟永年惟勵繼繩心皮規角釘真敦樸土障葛燈¶
敢不欽慚愧和闐材昜致夥哉相(去/聲)指琢瑶琳¶
　　古謡¶
一南一北鴈與燕一長一短夏復冬一翻一覆人情幻¶
一消一息天道公¶
　　詠詩六義¶
<pb:KR4f0005_WYG_294-3a>¶
　　　興¶
舉物用引辭美刺適所託音響中宫商性情愜淡泊¶
　　　賦¶
敷事貴直陳斯乃言志本嗟哉相如流尚藻失之逺¶
　　　比¶
取彼以比此體物堪諧性蔽之思無邪要曰止於正¶
　　　風¶
必有闗雎意方可行周官二南冠風首化源扵是觀¶
<pb:KR4f0005_WYG_294-3b>¶
　　　雅¶
體雖别小大義各具正變忠厚惻怛心同歸殊途見¶
　　　頌¶
和平涵二雅廣大盖國風所以呉季札三歎盛徳同¶
　　夜雨(五月十/六日)¶
夜雨廉纎曉未晴空烟如織眄南榮髙田左近旱微覺¶
前澤繼斯霑乃并畧慮地寒麥方熟(闗外地氣稍寒祗/宜春麥而莭候亦)¶
(較口内畧遲此時甫屆黄熟雨多恐減收成若即晴/霽仍屬無礙至大田黍秫初芃此雨實及時□㴻耳)¶
<pb:KR4f0005_WYG_294-4a>¶
却欣膏被黍初生明當西嶺¶
鳯輿度渥矣其暘為繾情¶
　　喜晴¶
傍午膩雲散寥天朗日光山容濯濕翠人意切浮凉無¶
礙麥収穗深滋禾茁秧閒情一以釋㸃筆喜宜暘¶
　　出麗正門恭迎¶
皇太后至避暑山荘喜而成什¶
昨曉欲霖慮嶺崇今朝快霽迓¶
<pb:KR4f0005_WYG_294-4b>¶
徽宫(前晚宻雨徹旦昨晨雲氣猶濃懼成霖致淖因有/明當西嶺    鳯輿渡渥矣其暘為繾情之句午)¶
(後漸次開晴今曉遂大霽嶺路坦/平恭迓    慈輿喜慰之誠倍切)¶
壽無量故¶
福無量喜有同因頌有同鶴是仙禽依砌下松為貞樹¶
列庭中(松鶴齋奉和處聖/母宴居頥    也)齋前恒奉¶
慈顔顧萬嵗千秋樂莫窮¶
　　熱河初建¶
　城隍廟拈香瞻禮八韻(有序/)¶
<pb:KR4f0005_WYG_294-5a>¶
　　城隍之神莫詳所自或謂始於唐李徳裕之立祠¶
　　成都而李陽氷縉雲城隍神碑則謂惟呉越有之¶
　　然張說在荆州張九齡在洪州並有祭城隍文可¶
　　見不始於成都亦不獨行於呉越且蕪湖城隍建¶
　　於呉赤烏二年則又不自唐始而考城隍名義實¶
　　權輿於八蜡水庸則并不得謂自呉始矣迨宋以¶
　　後天下通祀明初雖改從山川壇尋亦復舊今則¶
　　省府州縣同之熱河向未有¶
<pb:KR4f0005_WYG_294-5b>¶
　神廟壬辰秋督臣周元理以為請即發帑庇材飭治¶
　　之或以為熱河故無城池於名毋乃不稱余曰否¶
　　否¶
　神之號為城隍方隅是保甿庶是依熱河自¶
皇祖締搆山荘以來迄今六十餘年民物恬熈井里殷¶
　　富五㕔𨽻屬咸臻阜寜儼然一大都㑹必有黙相¶
　　之者記不云乎有功於民能捍災禦患則祀之則¶
　　熱河¶
<pb:KR4f0005_WYG_294-6a>¶
　城隍之宜備祀典於禮誠不可闕且行宫石城崇墉¶
　　屹峙武列三源安流導和何不可以循名徴實又¶
　　詎在列雉重闉環濠曲塹方足以當斯義哉越癸¶
　　已夏五月工蕆余適臨幸山荘親致瓣香以落之¶
　　作詩紀成並序縁起俾揭諸麗牲之石且告所司¶
　　慎厥事焉¶
八蜡分明紀水庸謂由唐始見猶壅興州久矣民人聚¶
新廟于焉鑒饗供佐¶
<pb:KR4f0005_WYG_294-6b>¶
帝佑氓宜有祀禦災鍚祉願無封燕公椒奠曾攄悃洪¶
武泥塗或不恭避暑石城¶
皇祖建廣仁雲嶺¶
聖慈從昭靈助順萬年頼薦禮申誠此日逢猛獸毒蟲¶
消百戾春祈秋報走三農七言用代豐碑&KR1575;土吏欽哉¶
奉秩宗¶
　　詠荷¶
到遲昨嵗盼荷放來早今年荷却開(昨嵗六月朔至山/荘荷尚未開故有)¶
<pb:KR4f0005_WYG_294-7a>¶
(初來未見一枝花十日開成滿浦霞之句今來較上年/早半月而荷已先放物理之不可曉如此殆難强為之)¶
(觧/也)底較南暄及北冷祇欣葉嶼與花臺¶
妙質超塵夏五節浄香摇籟塞湖濱世間何處無君子¶
却似相看晤故人¶
　　題永恬居¶
稅駕已數日問山偶此時幾條板橋過一所石林披歩¶
磴得門入據牀向牖窺嵐光與風籟静永足恬思¶
　　素尚齋¶
<pb:KR4f0005_WYG_294-7b>¶
人孰無所尚其間惟素宜苟非務華目庶可不紛思林¶
宻風還度山深凉自披迤西有佳處歩輦向前移¶
　　創得齋作歌¶
翠重青邏相縈糾尺寸殊觀蔽林阜石泉可聽不見形¶
山嵐欲把還盈手丹梯宛轉歴百層澗橋過處豁崖口¶
喬松之下見書齋創得非創得斯久僕人攀陟無乃勞¶
坐以撫帖聽憩取欲聞花馥近臨階為納風凉敞開牖¶
好鳥選樹緩緩鳴馴獸遵蹊欵欵走委宛窈窕廓而深¶
<pb:KR4f0005_WYG_294-8a>¶
由來是我蔵詩藪¶
　　夕佳樓¶
石磴出松林有樓倚碧岑一時思孟譬五字藴陶吟忩¶
罨層青影庭來空翠隂無塵猶緒語那說浄塵心¶
　　過東嶺遂至旃檀林¶
創得齋依東嶺近索因事半陟嶔崟旋從隂巘清凉境¶
(降嶺脊則太陽/落西為隂巘矣)遂至旃檀功徳林月宇延山千疊翠天¶
池貯水一泓深箇間祗合忘諸慮何事居然又敲(去/聲)吟¶
<pb:KR4f0005_WYG_294-8b>¶
　　超然宇¶
豁開敞宇衆山巔百里宛看在目前却笑御風詡旬七¶
千秋一瞬總超然¶
　　天籟書屋¶
怱怱且慢行書屋靣前迎坐可聞天籟悠然非俗聲暢¶
懐惟至静謀目足研精萬古山林畫真饒項子京¶
　　澄霽樓口號¶
山田望雨雨云霑晴亦佳哉爽却炎試上層樓俯霽景¶
<pb:KR4f0005_WYG_294-9a>¶
平看座底逺峯尖¶
　　水月菴¶
憩息既以久陟降亦言歸山棧下盤旋林光鎻翠㣲竺¶
菴當路中依巖闢禪扉屏營禮大士水月相(去/聲)依稀是¶
室豈維摩不希花雨飛¶
　　山心精舍¶
子輿氏有言心之官則思是舍山之心其思當屬誰窓¶
色納山光新題鄰舊詞是即其思否精舍曰不知¶
<pb:KR4f0005_WYG_294-9b>¶
　　題宋中興聖政草¶
少康光武始堪稱(古今中興之君惟夏少康漢光武足/以當之盖少康誅寒浞以復姒基光)¶
(武誅新莾以全炎祚實能定數十年之亂繼墜緒而大/一統又如商之武丁撻伐用武嘉靖&KR0907;邦周之宣王外)¶
(攘内修紹美文武皆能振作其既衰之業雖足稱為中/興然較之少康光武則有間矣若唐肅宗収復兩京其)¶
(功固不可沒然唐室宗社未移自不得謂之再造至於/宋髙宗流離播遷僅有東南半壁始終委靡無能苟圖)¶
(自全之計不思為父兄雪恥恢復中原以為偏安則可/然比之東晉元帝尚有未逮顧靦然詡為中興不亦深)¶
(可鄙/哉)何事建炎號中興輕議武湯慙盡善髙談堯舜匹¶
先登(宋祖受禪于周得天下即不以正至髙宗當徽欽/失國之後倉皇南渡其即位始末殊無足稱乃陸)¶
<pb:KR4f0005_WYG_294-10a>¶
(㳺編輯此書序言堯舜以來獨宋為甚盛之際且謂湯/有慙徳武未盡善不復顧萬世公論即為尊親者諱亦)¶
(何至是非/顛倒若此)偏安祗有姑息計北伐曾無恢復能徒曰親¶
征望敵返未聞業剏受終膺(宋髙宗親征一事周必大/侈為鋪張其實往還雨月)¶
(餘未嘗渡江與金人一戰僅自鎮江至金陵略無武功/足紀歸甫三月即傳位孝宗退居徳夀彼時年未六十)¶
(惟圖自逸不復存卧薪嘗膽之志庸懦甚矣至于文有/李綱趙鼎武有韓世忠岳飛或以䜛貶或以寃死皆不)¶
(得竟其用奸如秦檜倚為腹心迷而不悟求賢逺佞之/謂何乃盛稱其沉珠玉碎寳噐諸小莭謂出于至誠惻)¶
(怛抑亦不揣/本而齊末矣)求賢進退都無定逺佞優㳺幾實曾碎寳¶
細人索供(平/聲)故斥璫内侍竊權仍舉凡率可知時政曲¶
<pb:KR4f0005_WYG_294-10b>¶
譽安能逃後繩七字永言昭鑒戒艱哉¶
天命慎欽承¶
　　鶴鹿二首¶
　　　鶴¶
放翅聽飛去愛山仍復還(山荘有放鶴/亭並有詩)那期稻粱報常¶
伴渚洲問唳月聲非怨梳風意自閒使無清介格亦豈¶
異乎鷴¶
　　　鹿¶
<pb:KR4f0005_WYG_294-11a>¶
靈囿無不有伊尼(楚語/謂鹿)特牣焉革希領子出角解異羣¶
跧(鹿自五月解角後/牝牡即别羣而處)未是供庖候因非挾矢前忘機近¶
左右寜獨海鷗然¶
　　普陀宗乗廟即事¶
普陀本以撫遐為(蒙古皆重黄教寅庚辛夘疊逢臚國/慶舊藩新附諸部落咸集山荘  歡)¶
(祝/)　(慈嘏因仿西蔵布逹拉都綱法式建廟于此以迓/  夀而洽柔懐梵語布逹拉華言切音普陁也)¶
神道誠看有相之遂致逺徠土爾扈(廟工将蕆而土爾/扈特台吉渥巴鍚)¶
(等率屬歸順朝覲山荘之日適届落成大慈氏廣大因/縁不可思議如此即命至廟瞻禮俾益感忭上爾扈特)¶
<pb:KR4f0005_WYG_294-11b>¶
(急讀之則為/土爾扈云)因教羣禮總持尼即今法雨滋忍草萬古¶
宗風振慧枝若論三乗皈一字謂猶一字屬多詞¶
　　廣安寺瞻禮六韻¶
䝉古尊黄教其來已久時以神道而設因俗習為治用¶
接宗乗右(是寺在普陁/宗乗廟之西)俾修摩竭儀金容輝法相玉律¶
示毘尼(寺中有/戒臺)是日䖍瞻禮¶
萬年兼祝釐廣安寧詎此土扈(即土爾扈特急呼之或/雨字或三字皆可如厄)¶
(魯特亦/呼厄魯)列藩維¶
<pb:KR4f0005_WYG_294-12a>¶
　　題羅漢堂¶
潔治山堂據漫坡應真寫像各婆娑江南彼豈塞北此¶
(是間應真像肖海/寧安國寺為之)十六少非五百多色見聲求總邪道¶
水流雲住契禪那知然是復何為者獅子峯髙借問他¶
　　山行遇雨之作¶
梵寺展禮将言旋四山忽作大雲起是中真復有因縁¶
法雨霏空天龍喜配藜滂沛溝壑盈摩醯首羅數難紀筍¶
輿油繖磴道盤千林珠玉紛披裏衛士跋涉泥濘途行賞¶
<pb:KR4f0005_WYG_294-12b>¶
旌勞例有耳憶予昔嵗行秋蒐馬射驟霖弗為止今朝¶
安坐歸園中寧曰度人心以已由來時事或弗同解嘲¶
聊復長歌此較十年前真愧矣¶
　　雨(五月廿/一日)¶
昨日雨連夜今朝晚尚霖幸消愁旱慮便有望晴心寧¶
為(去/聲)逰山阻恐妨收麥淋(是雨雖有益夫田禾黍更資/芃勃惟闗外麥熟較遲時正)¶
(當収穫晴更相宜心/切籌農難期兼善也)浪浪聲不止欹枕悶難禁¶
　　晴¶
<pb:KR4f0005_WYG_294-13a>¶
曉雲散以浄塞宇迥而澄麥穗喜無礙黍苖勃有興日¶
臨花韻逓風過樹凉増敢曰幸時若致斯誠底能¶
　　恭詠¶
皇祖鹿角椅¶
製椅猶看雙角全烏號命中想¶
當年¶
神威詎止羣藩讋¶
聖搆應謀萬載綿不敢坐兮惟敬仰既知樸矣願捐妍¶
<pb:KR4f0005_WYG_294-13b>¶
盛京惟逺興州近(角盛京有甲戌太宗文皇帝所貽鹿/  椅癸亥    兩詣瞻覯曾一再恭)¶
(詠兹椅為仰/荘常得觀)　(皇祖所製毎嵗駐山慕/  家法欽承益増景)¶
家法欽承一例然¶
　　西峪¶
西峪雖不遥無暇亦到鮮欲臨秀起堂途必由斯轉兩¶
日晴已定山蹊濘乾淺肩輿一問景千嶂霽烟巻喬樹¶
有嘉隂憩受凉風善行與鹿前後聴則鳥睍睆萬物色¶
形聲都堪注易簡¶
<pb:KR4f0005_WYG_294-14a>¶
　　有真意軒¶
有自無中生真乃假之對皆屬意所為賓主寧當背軒¶
曰有真意倒置義似晦尋思可别解空空室何礙於意尚¶
不居豈知有真在而我即景吟是謂逰物内¶
　　對畫亭¶
不問四家及六法愛看林態與峯姿迎人蒼翠意無盡¶
正是夏山如滴時¶
　　再題秀起堂¶
<pb:KR4f0005_WYG_294-14b>¶
欲知秀起絶妙處興趣畨畨致弗同恰似饑餐渴飲者¶
不離動㑹静觀中千章窓外巖林緑幾簇階前野卉紅¶
迥占嶺巔碧霄近咄哉大禹慙(去/聲)卑宫¶
　　經畬書屋即事¶
遺書搜索佐文治大典因題永樂時(昨下詔訪求遺書/安徽學政朱筠言)¶
(翰林院貯有永樂大典中多秘籍及檢閲果然惜其依内/韻旁羅貪多濫列體裁不能精當因派翰林等分校命)¶
(廷大學士等總其成悉取大典所載完善本及内府舊/儲外省採購各種詳為校勘分别應刋應鈔按經史子)¶
(集分部彚目名曰四庫全書並取大典所載世所之/罕見之書以次呈閲仍酌其純駁題詩巻端評正)¶
<pb:KR4f0005_WYG_294-15a>¶
特簡綸臣任總校並掄翰苑各分司十年為限程寛矣¶
四庫雖殊經本之士不通經不足用况予身繫作君師¶
　　静含太古山房¶
仄徑下曲崦山房棲巘隅以幽不恒到惟静足堪娱恰¶
度小年候偶拈五字鬚景光又覺異興㑹自然殊¶
　　題不遮山樓¶
倚山築小樓面前堪眺遐背後開虚窓見山亦不遮表¶
裏胥洞達攬景何湏賖攬景固佳矣而吾更有加人情¶
<pb:KR4f0005_WYG_294-15b>¶
紛萬殊一照寜無差眀達徹壅蔽卓哉惟重華¶
　　趣亭¶
窈深之處欵巖扉擇向為亭枕翠微四柱空空趣無盡¶
雖然識趣者應希¶
　　食蔗居¶
言欲尋歸路碧山猶幾重遵蹊降幽谷得室倚髙峯何¶
不可為憩依然似始逢隆中樹易長(上/聲)階下有喬松¶
　　小許菴¶
<pb:KR4f0005_WYG_294-16a>¶
每來必少坐松疏獨以小稱妙有餘試問世間云大者¶
誰能不自此權輿¶
　　題陳規守城録¶
攝篆徳安固守城因而失事論東京(陳規于靖康丙午/攝徳安府事羣盗)¶
(王在等攻城規在城上問賊何因到此賊言東京已破/規初不信迨賊遁遣人詣都城奏功始知城果陷因歎)¶
(當時身不在圍城中以效守禦並論官吏将帥應敵捍/禦之失更因靖康朝野僉言于所載攻守各條下附以)¶
(己見并/為之序)陳規屢禦應之暇(守城機要備載陳規守徳安/事自城郭門墻樓櫓之制以)¶
(及攻城備禦之方凡四十餘條極為詳備又載羣賊王/在等攻徳安未兩月而退張世李孝義四日引去楊進)¶
<pb:KR4f0005_WYG_294-16b>¶
(十六日引去孔彦舟三次皆不克而去董平三萬人即/日敗去趙壽亦三日引去曺成李宏閱九月始引去桑)¶
(仲下邢尚孫羣賊閱三月引去李横則六十五日引去/前後應敵機宜紀載甚悉其後瀏陽人湯璹編為徳安)¶
(守禦録表上其書欲沿邉守宰共為紬繹其意固善夫/陳規力保危城九遇賊至皆隨機應敵卒賴安全可謂)¶
(長于守矣但此特施之郡邑用得其人或見功效然因/幸遇小㓂耳若宋靖康汴京之失則由于平時政事之)¶
(乖違豈盡係臨事捍禦之疎畧彼時即陳/規果在圍城又安能救其敗亡之禍乎)湯璹深知紀¶
以精小縣傍州或可賴通都大邑轉難行四夷守在垂¶
明訓逮迫臨衝禍早成¶
　　題鄒一桂花卉小冊¶
<pb:KR4f0005_WYG_294-17a>¶
　　　迎春¶
春向芳園若處尋迎來真是愜人心花經品命因何定¶
應為伊稱腰帯金¶
　　　探春¶
色香率與丁香似四出較他一出多(丁香四出/探春五出)頭地増¶
來縁底事為探春意早延睋¶
　　　虎耳草(人名金/絲荷葉)¶
貼地錢如貼水錢挺捎細蘤亦鮮妍别名祗以稱虎耳¶
<pb:KR4f0005_WYG_294-17b>¶
小犬金鈴見悚然¶
　　　蔦蘿松¶
未松施者蔦蘿松妸娜緑絲纒紫茸頍弁章中看合撰¶
咄哉兄弟却難逢¶
　　　翠雀¶
象形立字任人為謂草偏教雀謂之看到翩翩舒翠翼¶
亦疑昻首欲飛時¶
　　　金雀¶
<pb:KR4f0005_WYG_294-18a>¶
相顧瞚然兩相(去/聲)當形雖同矣色殊黄設云金翠為㔩¶
葉垂鬢應誰飾曉粧¶
　　　杜鵑¶
繁花三月綻東風幻術文祥謾詡工記得風篁(嶺/名)訪龍¶
井垂鞭䄂映滿山紅¶
　　　丁香(紫白/二色)¶
是僧何處認前身白業由來本色真賜紫沙門多自耀¶
不知還有厭他人(鄭谷詩愛僧/不愛紫衣僧)¶
<pb:KR4f0005_WYG_294-18b>¶
　　　桂(丹黄/二色)¶
兩枝月桂互叢攅一作黄英一作丹設以官箴論心地¶
自然髙下有殊觀¶
　　　金錢菊¶
葉和花態都如菊具體而㣲也自妍五桞先生應不愛¶
為他名字號金錢¶
　　　紅梅¶
白華恐渉太氷霜畧著臙脂時世粧紅杏漫思堪厠侣¶
<pb:KR4f0005_WYG_294-19a>¶
可能一例噴清香¶
　　　蠟梅¶
文臣遺蹟尚多存追詠何殊前席論繪事由來情性寓¶
蠟其梅未蠟其言¶
　　熱¶
渥雨既優霑驕陽復騰照髙低莫不溽蒸熱有必效誰¶
云避暑處酷暑翻覺暴盖因人烟輳閭閻益増閙風氣¶
自轉暄豈仍昔塞徼墾闢况滋多禾黍遍阪嶠炎潤胥¶
<pb:KR4f0005_WYG_294-19b>¶
資藉助長西成報此熱寧可少心静欣農要¶
　　遊獅子園憶舊¶
山荘¶
仁祖豫遊陪此處獅園¶
慈父開據座¶
曼殊瞻即佛趨庭鯉也憶猶孩祗今避暑仍如¶
昔有暇乗驄必一來五十餘年彈指頃碧峯依舊净無¶
埃¶
<pb:KR4f0005_WYG_294-20a>¶
　　樂山書院有㑹¶
勲華家法喜臨池¶
題額于斯因惠之(額為所/御書)　(皇祖/  賜)即景樂山惟趣永寓¶
言愛物要仁施孰非¶
訓也今猶¶
昔豈外復哉克以為字裏行間皆至道尊聞仍貴在行¶
知¶
　　草房¶
<pb:KR4f0005_WYG_294-20b>¶
黄州竹樓記重覆得廿稔草更脆于竹五十餘年審盖因¶
易以瓦而草名猶恁愛生窓前觀¶
示儉階際品流水與行雲時光共苒荏¶
　　䕶雲荘¶
夏雲正作竒峯際峯䕶荘如雲䕶荘恰自滃濛岰㠡入¶
不因分别見真常¶
　　妙髙堂¶
園内斯堂迥騁眸萬景開林巒供俯照霄漢與平陪碧¶
<pb:KR4f0005_WYG_294-21a>¶
海分明是金山仿彿猜妙髙誠在此玉局小乎哉¶
　　松栢室¶
峙松種栢¶
昔時意仰漢瞻雲此日心五十年前景如昨欲抛悲緒¶
不能禁¶
　　題宜照齋¶
齋近石城門恰旋獅子園向西恒此憩宜照總堪論樂¶
是禽鳴樹僕教鹿守垣夕陽曾鮮到興乃託陶言¶
<pb:KR4f0005_WYG_294-21b>¶
　　却炎榭¶
邇日山荘頗覺炎坐來山榭爽風添副名妙趣有如此¶
身為(去/聲)清凉意為恬¶
　　就松室¶
松乃千年餘室以三間足室固來就松松亦欣覆屋度¶
月影泠泠吟風聲謖謖然此胥人為意謂費搆築太古¶
是山中喬柯未嫌獨¶
　　屬霄樓¶
<pb:KR4f0005_WYG_294-22a>¶
堂不髙數仭而樓曰屬霄豈其搆築殊况均據崇椒樓¶
固髙于堂循名實可邀巍巍者以此匪以榱題驕藐說¶
定何人永言聊解嘲¶
　　含青齋¶
直北山齋仍向北非秋天氣却如秋一窓含處納無盡¶
滿目青來翠欲流鹿伏禽蔵任容與朝嵐夕靄相(入/聲)沉¶
浮出藍勝負何湏校彼二者曽分别不¶
　　松霞室¶
<pb:KR4f0005_WYG_294-22b>¶
喬柯落落暎窓紗動奏清濤静亦嘉設不聲求以色見¶
紅霞非也是青霞¶
　　挹秀書屋¶
廊轉升今室窓眀展古書六經無隠彼一巻足開予日¶
永年成小風清暑乍祛四時秀不盡挹處定何如¶
　　復雨(五月/晦日)¶
逮旬晴朗太炎蒸昨晚驟霖氣已澄徹夜濃隂未飛灑¶
詰晨復雨遂頻仍細霏急霔無非妙巒靄林烟總絶勝¶
<pb:KR4f0005_WYG_294-23a>¶
我獨慰心在禾黍及時暄潤助苖興¶
　　六月朔日六韻¶
昨日雨連夜侵晨急陣催情知作霖矣那即望晴哉空¶
霔逮辰細山雲傍午摧若暘所希外颯爽稱懐來况是¶
月初吉(俗占月朔喜晴則一月雨水調勻金樓子月額/雨為旱徴之說連嵗試之殊不足信兹五月晦)¶
(日自前宵雨達旦入夜復雨侵晨益急/疑有成霖之象幸過午開晴聊因慶慰)真宜時霽開三¶
農庶冀稔益敬敢徘徊¶
　　古玉韘¶
<pb:KR4f0005_WYG_294-23b>¶
古玉實今韘今韘猶古名古韘不適用(漢玉古韘今頗/有但其製橢而)¶
(細以為文玩則可鈎弦發/羽未若今韘之勝勁弓也)鈎弦艱挽盈名實兩俱收¶
四鍭如樹呈何異序嘉賓行葦詠岐京¶
　　題王䝉秋林散歩¶
不為荷葉皴祗作筍尖矗峯脚横秋雲屋頭籠古木欲¶
變畫家格别開生面目䇿杖一行人明告此意獨¶
　　詠官窰兩耳壺¶
耳貫非俗製口圜畧橢形有氷紋縷縷無火氣㝠㝠較¶
<pb:KR4f0005_WYG_294-24a>¶
昔覺微大(内府舊葳一器較/此㣲小亦曽有詩)成雙果是靈豐城寧讓劍¶
邵局此遺型¶
　　復雨(六月初/二日)¶
昨霽兹復雨或零或亦停明知時行候未可即望晴既¶
霑虞過甚不免意怦怦山田尚無妨遥念繾京城邇年¶
經事多先事輙憂驚躁性動難捐綽度每弗能傍晚西¶
北風油雲散以輕入夕倚楹瞻碧天㸃疎星晴定乃大¶
佳仍因心靡寧¶
<pb:KR4f0005_WYG_294-24b>¶
　　偶為三友圖並題以句¶
塞山古松弗計嵗雪梅風竹斯無有興來走筆寫大夫¶
髙士君子可缺否雖然轉語亦可言既松梅竹定為偶¶
蒼髯玉貌與勁莭何處忘年不三友莫謂畫也本非真¶
真物誰能似畫久¶
　　題宋官窰缾¶
陶成修内司六百嵗兹貽火氣全消冺泑光益潤滋幾¶
人曾閱賞五字合題詩吟罷還自笑由今視底為¶
<pb:KR4f0005_WYG_294-25a>¶
　　詠舊玉劉海蟾¶
去來無跡本無家偶託崑瑶攻琢加弄筆觀中足單跂¶
呼蟾縣北口全呀純陽度後登仙籍平叔逢時贈祖砂¶
應是蓬壺宴纔罷酣然皤腹醉流霞¶
　　題董祥瓶蘭¶
瀟瀟落落若聞馨摘取還供粗瓦瓶恰是楚騷真面目¶
求工逺矣逕兮庭¶
　　喜晴(六月初/四日)¶
<pb:KR4f0005_WYG_294-25b>¶
昨朝隂晴乃亘日時雖細灑非驟施今曉開霽厯卓午¶
庶其定矣心畧怡往來人自京都者問知霖雨兩日彌¶
髙低禾黍實無恙水衝溪橋則有之固為慰也繼為慮¶
寧匪飾言半信疑驛詢方伯近來况(雨覺稍多于田禾/是否有礙已諭周)¶
(元理迅查/據實覆奏)或弗敢陳欺我辭¶
　　鶴¶
昔時放鶴深山峭一罷鶴糧與鶴料且免刀剪更籠囚¶
大壑茂林從所樂後來復有貢鶴人賦糧給料仍因循¶
<pb:KR4f0005_WYG_294-26a>¶
云不如此鶴将去其實竊饋從中分養鶴則喜放鶴苦¶
鶴雖知饑不能語廏有肥馬孟子言謂彼時人心尚古¶
　孟子云以意逆志是為得之即如廐有肥馬之言亦¶
　戒厚歛于民以養禽獸而已余作鶴詩謂彼時人心尚¶
　古者則指廐人不竊馬之饋以肥已如今之養鶴者¶
　耳然如孟子所云狗彘食人食而不知檢塗有餓莩¶
　而不知發其意當以有餓莩而不知發為重若夫狗¶
　尚或食肉彘之所食則糠粃及糞豈人所食哉且今¶
<pb:KR4f0005_WYG_294-26b>¶
　之鷹狗監無不予以月銀俾貰敗肉飼鷹狗而分其¶
　料使鷹狗餓斃如養鶴者有之矣使放鷹犬減其料¶
　必有竊歎如養鶴者然且即減此瑣碎細費其所¶
　濟亦幾何固不如使天下有司明知不諱灾必妥¶
　賑之為救民無窮也吁讀書者明理達政而不為¶
　章句所誤者其亦鮮矣因用孟子語故推類而言¶
　之¶
　　京報奏至雨不為潦米價如常詩以誌慰¶
<pb:KR4f0005_WYG_294-27a>¶
月初雨覺勤以此因繾彼馳驛問情形弗容飾辭美(月/初)¶
(以來熱河雨水稍勒而京城晴雨若何未據留京王大/臣等奏報因傳㫖速詢今據覆奏六月初一二連有雷)¶
(雨初三復㣲雨數次俱係旋雨旋晴初四以後即大開/霽髙地並無積水田禾正資長發極䨟處雖不無瀝水)¶
(晴後亦即消涸粱黍均無妨礙米糧/價值如常麥更較前平減足慰廑念)飛章備&KR0662;陳雖霖¶
不致沴(叶/)髙地無停潦極窪存瀝水然已兩日晴消涸¶
亦速耳米價實如常麥價則落矣額手為少慰既慰益¶
敬止西成期尚遥每懐靡及已¶
　　詠漢玉璧¶
<pb:KR4f0005_WYG_294-27b>¶
土華深淺暈氤氲恰似濃雲與薄雲應是姮娥自珍重玉¶
輪分付掩三分¶
　　直𨽻總督周元理奏報永定河安瀾並雨水田禾¶
　　　情形詩以誌慰¶
未接馳詢早奏來田禾茂長助如催(前因五月下旬口/外雨後潮白灤諸)¶
(河水俱驟長六月初熱河雨復稍稠廑念永定河勢是/否安流並聞京城雨水較大恐近畿田禾不無妨礙因)¶
(諭詢周元理而周元理于未接傳諭之前已奏到/近京州縣雨正及時禾苖益滋長發並無積潦云)兹稱¶
永定瀾安也雖洩金門流斷哉(周元理覆奏五月下旬/以後永定河水勢雖猛)¶
<pb:KR4f0005_WYG_294-28a>¶
(大溜直走中泓迅趨下口六月初一日金門牐過水六/寸未逾時即已斷流覽奏為慰仍諭于牐下仿南河毛)¶
(城鋪之例于過水後/疏濬淤沙俾無壅阻)並擬浚船歸實用(周元理並奏稱/浚船一項原係)¶
(與裘曰修㑹商添設且河道専責尤不敢因循春間即/飭道㕔督率河兵往來挑挖遇有淤嘴阻礙復為裁切)¶
(此次溜走中泓直達/下口即資浚船之益)敢惟竹楗恃長材治河永逸慙無¶
筞救弊相将忖度該¶
　　塞湖泛月即景¶
河源雨過晩霞明霞盡祗餘迥宇清恰好蘭舟待曲岸¶
便邀桂魄泛空瀛返觀鑪錘(去/聲)那施巧(謂錘峯也上弦/入夕月在天中)¶
<pb:KR4f0005_WYG_294-28b>¶
(不升/東壁)誰上弓弦欲就盈(時方/上弦)髙燭四山惟静碧平磨一¶
水特光晶對來直擬忘形色挹處真教恬性情試問千¶
秋載月者此時此境若能并¶
　　觀稼效陶潛體¶
暑雨山蹊濘半月未命駕快晴四五天泥乾潦亦㵼乗¶
閒筞玉驄原田試觀稼禾黍胥怒生吐穗髙低亞日晅¶
與露潤秀實西成迓乃知向所憂先事失醖藉然總未¶
虚擲看此與與乍秋熟期尚遥惄哉吾猶怕¶
<pb:KR4f0005_WYG_294-29a>¶
　　䇿馬至含青齋¶
蜀先主歎髀肉生英雄所見常人異重熈累洽非其時¶
宴安酖毒亦當忌肩輿歩輦寜詎無每莅山莊喜乘騎¶
適纔攬轡觀良田便沿崇棧園門至入園循谷造山齋¶
朗開窓戸納青翠豈因玩景暢閒情率以摛詞寓深¶
意¶
　　題玉岑精舍¶
精舍西北隅山深谷益奥佳境自所閟問景不恒到今¶
<pb:KR4f0005_WYG_294-29b>¶
朝風氣爽乘興試觀徼我馬而人歩勞逸特殊調易輿¶
緩以進數武一憇勞(叶/)結構棲岞崿髙低因勢效蜃窓¶
坐逰目諸竒無遁貎恰橅右軍帖太冲同致誚¶
　　湧玉亭¶
騎峽虚亭亦可憑曲廊宛轉降還登尋常艱水兹渟水¶
始悟前朝過雨曽¶
　　小滄浪室¶
跨澗為樸室石窪大子樽夏霖氣通潤盈盈貯水存塵¶
<pb:KR4f0005_WYG_294-30a>¶
氛曾不到風月所共敦明為照膽鏡清是洗頭盆定州¶
雪浪石髯翁徒饒言¶
　　貯雲簷口號¶
齋簷額以貯雲名分付雲簷莫放行靳澤詎予圖享帚¶
邇來農務且宜晴¶
　　碧静堂¶
羊腸纔數轉螺髻又髙騫拾給得門户搆虚有室軒花¶
清錦如濯松古籟非喧几上芸編設乗閒手自翻¶
<pb:KR4f0005_WYG_294-30b>¶
　　浄練溪樓¶
磵室憑虚儼若樓開窓峭峽對尺咫有時飛瀑落摐摐¶
浄練之名得因此却惜以偶弗以恒偶由過雨恒由晴¶
今朝恰值夏霖後坐看銀影披巖層宿名所欣副始遇¶
然亦詩成便言去¶
　　静賞室¶
曲磴縁廊上幽齋隔嵗逢據牀眄翠璧當户撫蒼松雲¶
浄寥天朗夏深叢樾濃茗甌與芸簡隨意作清供¶
<pb:KR4f0005_WYG_294-31a>¶
　　沿嶺降剏得齋再題¶
自東而升齋據上由西以降齋居下西北髙而東南卑¶
山河萬古形非假兹升西北降東南齋在嶺腰固卑者¶
因知鎡基必待時前畨攀陟為勞也¶
　　枕碧樓口號¶
萬木叢中聳峻樓浮于水更緑于油而今欲問躗言者¶
枕碧何如爾枕流¶
　　題趙麟相馬圖¶
<pb:KR4f0005_WYG_294-31b>¶
坐樹對良驥權竒意態雄底湏受玉勒耐可韻秋風一¶
記畫圖内諸吟想像中素菴定誰是應自擬支公¶
　幅中桞林記事云丙成仲秋客逰秣陵同詹文祥吴¶
　夢白謝少㢘李叔承胡仲魚程見泰汪惟道吴伯仁¶
　登燕磯牛首而汎莫愁憩于棲霞偶見趙彦徴真蹟¶
　于素菴上人家墨妙入神足傳家學上人屬諸公拈¶
　韻詠之不才謹誌勝賞亦藉重于諸公云爾今惟存¶
　此記及趙麟自題餘詩皆無故並識之¶
<pb:KR4f0005_WYG_294-32a>¶
　　和闐玉椀¶
訛稱五日向河投原是地靈産物尤歸我幅貟同郡縣¶
任其土貢入春秋量材中(去/聲)椀圎而鉅譬色如脂沉不¶
浮何必燒磁珍大邑扣真哀玉擊䕫球¶
　　周臣漁村圖¶
或周或唐未可知西廬定為周所爲(見巻後王/時敏跋語)¶
毫髪雖不逾繩墨有生動意斯誠竒取魚之具㒺不備取¶
魚之法㒺不施我欲僂指舉其目大約弗出皮陸詩浮¶
<pb:KR4f0005_WYG_294-32b>¶
家泛宅固莫定而有定焉婦子隨幾回撫巻興慨歎是¶
中豈無王者師¶
　　題鶡冠子¶
鈇器原歸厚徳将(開巻首義即云王鈇非一世之器者/厚徳隆俊也注以王鈇為法制引賈)¶
(誼言權勢法制人主之斤斧謂専任法制不以厚徳将/之而欲以持久難哉是其說雖雜刑名未嘗不歸于道)¶
(徳固非若黄老之専務清静亦/不至如申韓之流為惨礉也)雜形匪獨老和黄朱評¶
陸注同因顯桞謗韓譽兩不妨完帙幸存書著楚失篇¶
却勝代稱唐(宋陸佃既為之注解復序云鶡冠子楚人/居深山以鶡羽為冠號曰鶡冠子其書雜)¶
<pb:KR4f0005_WYG_294-33a>¶
(黄老刑名要其宿時若散亂而無家然竒言奥㫖亦毎/毎而有自慱選至武靈王問凡十有九篇而退之讀此)¶
(云十有六篇者非全書也朱子評韓文云漢唐皆以為/道家者流公謂其辨施于國家功徳豈少而栁子厚作)¶
(辨則曰得其書而讀之言盡鄙淺所見不同如此朱子/雖不置可否然其書具在桞說不免過當朱子又云漢)¶
(藝文志有鶡冠子一巻而唐志云三巻謂漢時遺缺至/唐而全以今書校之巻雖唐増于漢而篇則宋増于唐)¶
(兹本既完備無缺佃注亦世/所罕見自應重刋以廣流傳)帝常師處王友處(帝者于/師處王)¶
(者于友處亦其/博選篇中語)戒合書紳識弗忘¶
　　熱¶
四山氣蒸溽濕熱殊常熾雖云避暑荘暑乃無可避斯¶
<pb:KR4f0005_WYG_294-33b>¶
處尚如斯闗内倍蓰計¶
大安奉以來夏凊養實遂禾黍更宜晹助長已結穗所¶
喜信在兹所願那全備樹隂風偶過自有凉爽致原未¶
孤其名是地誠福地¶
　　驟雨(六月十/三日)¶
幾簇油雲吐逺嶺片刻&KR0034;&KR0034;彌空迥凉風吹散銀竹脚¶
流汞噴珠祗俄頃林巒忽訝萬樹蔵池塘雅稱新荷打¶
&KR0034;霈宻灑不逾時驅祝融威難復逞山荘神運有若斯¶
<pb:KR4f0005_WYG_294-34a>¶
九夏三秋觀平等¶
　　詠定窰小缾¶
穆若彬如火氣消玉螭芝草影飄蕭李公麟有勝人處¶
不以丹青以白描¶
　　西北風¶
西北風主晴塞山晴更速落巖益䬒䬀驅雲鮮停蓄唅¶
呀鼓萬竅金石非絲竹秋信已傳凉暑莭全收溽生衣¶
似不禁行将換紗服¶
<pb:KR4f0005_WYG_294-34b>¶
　　登四面雲山亭子作¶
昨欣驟雨暑全湔極頂登臨忽隔年望去天光千里外¶
逓來秋信五朝前(是月十九/日立秋)擅乾坤内無雙景奪造化¶
工有獨權坐此應教諸慮浄依然馳念到金川¶
　　六月望日漙仁寺瞻禮因閱稼¶
過河禮梵寺便以閱山田華黍翻風秀錦蔬帯露鮮法¶
門入不二月相暎同圓敬識¶
當年意溥仁遍大千¶
<pb:KR4f0005_WYG_294-35a>¶
　　夜逰山月二首¶
既望月遲升登臺例待曾錘峯纔漸吐璇宇倐飛騰逰¶
月有别譔嚲鞭真絶勝廣寒近尺五縁在最髙層¶
金碧光無定千林漾若流夜明豈行暗山實訝乗浮出¶
谷還屏燭(中人例以燭/來迎卻之)到湖仍泛舟遂將青雀舫(山莊/載月)¶
(舟/名)幻作謝家樓¶
　　詠㾗都斯坦小玉合¶
崑嶠産瓊琪良工精琢之爛然七寳聚斐君五花披漆¶
<pb:KR4f0005_WYG_294-35b>¶
製徒傳古金鏤詎足竒南山藍玉合雅似李家詩¶
　　題文徴明山水即用其韻¶
山因樹迥樹依山虚處還飛瀑水潺著箇草堂特幽絶¶
客來徒望石橋間¶
　¶
　¶
　¶
御製詩四集巻十五¶
