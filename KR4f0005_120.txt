# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.386375
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷六十二
<pb:KR4f0005_WYG_120-1a>¶
欽定四庫全書¶
御製詩二集巻六十二¶
　古今體八十一首(丙子三/)¶
　　少岱¶
少岱泰岱之右臂起伏蜿蜒數百里以少於岱因得名¶
元方季方兄弟比平原曠望行半月罨目真教見山喜¶
尋脈東瞻乃不窮堂堂霍霍依稀是或為乾闢或坤闔¶
半倚天邉半雲裏膚寸因之希崇朝處處祈年心未巳¶
<pb:KR4f0005_WYG_120-1b>¶
　　掛劍臺¶
柯邑遙經掛劍臺延陵髙義儼如哉使還上國心無倍¶
應是請觀周樂迴¶
　　榖城¶
道濟全軍自退師量沙夜半計誠竒當時擬問吴兒輩¶
何事長城自壊為¶
　　夜雨¶
觸石合膚寸如膏入夜零正當春布澤真是嶽稱靈清¶
<pb:KR4f0005_WYG_120-2a>¶
響愛濺滴寒光想杳冥氊廬欹枕處耐可徹宵聴¶
　　曉行¶
春晨雨少間啓蹕駕言東齊地自依舊昨朝迥不同潤¶
含麥頃綠燃豔杏村紅也為三農慰秋遙敢道豐¶
　　菜花¶
黄萼裳裳綠葉稠千村欣卜榨新油愛他生計資民用¶
不是閒花野草流¶
宿雨初收羃野烟金英千頃逺蔫綿㡬株紅杏低枝照¶
<pb:KR4f0005_WYG_120-2b>¶
大似蘇堤春曉天¶
特清風味不妖芬韡熻光中驛路分連壠綠牟相映處¶
此黄雲先(去/聲)彼黄雲¶
　　過東平州¶
須句經古邑膏雨霽公田塵浄鳴鞭緩曦柔徹盖前安¶
民期不擾擇吏懋勤宣漢室諸侯衆蒼惟樂善傳¶
　　即事¶
昨来堀堁每颺塵許民跪覲禁趨走春郊雨霽氣澄鮮¶
<pb:KR4f0005_WYG_120-3a>¶
喜以民同樂以後羽林呵斥今不須隨行一任紛左右¶
仰瞻扶老而攜幼笑呼摩肩還接肘東顧即聞西者怨¶
後来復與前為偶行未十里聚數萬咫尺馬旁盡翹首¶
尊之親之爾惬無教兮養兮吾何有¶
　　復雨¶
又喜烟絲霏駐蹕恰如雨脚讓征途布棚㸃滴何虞漏¶
蕪甸髙低總既濡已為三農慶生穀也憂七萃歎漸塗¶
一犁春月誠希遘遙憶京畿得遍無¶
<pb:KR4f0005_WYG_120-3b>¶
　　鳳凰臺春望七言八韻(有序/)¶
　　東平州東南五里許平壤中土阜孤峙林木隠映¶
　　似崇臺舊基其上層樓四望以供登眺圖志無考¶
　　不詳得名所自丙子東巡行營直其西北駐蹕之¶
　　次臨覽小憩詩以紀之¶
鳳凰臺者是誰名拔地岧嶤近大營咫尺適逢萬㡬暇¶
登臨遂暢好春晴帶齊襟魯歸憑覽女織男耕入品評¶
恰喜甘膏霑綠野不誇綺畫綻紅英眼前逺景趣無盡¶
<pb:KR4f0005_WYG_120-4a>¶
雨後髙軒凉峭生萬帳官軍皆扈蹕千村民氣自和平¶
紀祥應笑元嘉幻得句寧同李白情此去尼山云近止¶
出圖憶嘆不聞鳴¶
　　渡汶河¶
湛湛復沄沄長虹亘兩濆山川千里互齊魯一渠分濟¶
運常資是成盟舊所聞道元稱博覽已見數名紛¶
源出仙臺嶺依稀石汶真春寒勒萑葦雨過漲漣淪公¶
玉漢竒士白英明老人徐行撫澄晏惟是厪觀民¶
<pb:KR4f0005_WYG_120-4b>¶
　　三月朔日¶
魯甸韶光舒艷裔齊民和氣恱觀臨即看鳬藻尊親意¶
益厪鴻圖教養心萬頃綠雲秋麥蔚千村紅雨杏花深¶
浴沂春服依然近胞與懐從㸃也尋¶
　　度泗水橋¶
遙源出陪尾螮蝀卧波横露浥花光潤烟低栁意輕民¶
風勝前度時節欲清明瞻仰宫牆近曷勝望道情¶
　　洙河¶
<pb:KR4f0005_WYG_120-5a>¶
祥流知自孔林来萬古儒風此溯洄釋奠攄誠猶未巳¶
椒漿應再酹金罍¶
　　至曲阜二首¶
鳴梢重至¶
聖人鄉雨霽青郊正豔陽元氣閭閻復前度儒風經史¶
表他方八年嵗月駒兮電萬户恬熈耕與桑莅止叩瞻¶
申積悃¶
素王教澤並天長¶
<pb:KR4f0005_WYG_120-5b>¶
彩煥金聲玉振坊辭輿肅步意存荘翼朝自式秩宗禮¶
此日䖍申古鼎香撫蹟還教每事問致思合是不辭詳¶
堯題¶
舜額欽瞻處尊¶
聖吾朝典益彰¶
　　駐蹕古泮池¶
　　曲阜城南隅清池畝許上有古柏數株盖千餘年¶
　　物相傳為魯泮水之舊所司即其地搆室數楹以¶
<pb:KR4f0005_WYG_120-6a>¶
　　存古蹟丙子東巡駐蹕於此適符在泮之義因成¶
　　過魯之篇¶
古池上小築新宇在泮真看此獻功本意告成¶
孔夫子舊踪憶始魯僖公干雲古柏城頭綠過雨春花¶
水面紅大吏何須謝草設禹吾無間是卑宫¶
　　釋奠¶
　先師禮成述事¶
莅止重瞻禮器遺翕如既備協金絲星霜倐隔八年序¶
<pb:KR4f0005_WYG_120-6b>¶
日月同昭萬載師芹藻獻功¶
皇祖述宫牆煥道¶
素王垂可封比户吾恒願教養均闗恧自知¶
　　古泮池雜咏¶
十里東郊舊魯城(見輿/志)新城安得泮池名采芹獻馘今¶
符古聊聴傳訛此駐旌¶
思樂當時詠泮水興賢育士率於斯祀成信宿鳴梢去¶
安用栽花蒔竹為¶
<pb:KR4f0005_WYG_120-7a>¶
玲瓏疊石寫三山古樹蘢蔥出罅間始自何人注經誤¶
欲因考證未逢閒¶
結石為池䕶水源更聞池上有臺存書雲卜嵗云於是¶
(舊傳此為泮宫臺又名書雲/臺即魯公登臺以書雲物處)觴濫依稀自道元¶
魯僖基兆猶然在不見靈光巋獨存(魯靈光殿云與此/相近遺址今無可)¶
(考/)王逸蔡邕還輟翰荒丘一過更何言¶
㡬株古柏㕘天翠一沼春波徹地清池上疏軒陳筆硯¶
誰能坐此閣吟情¶
<pb:KR4f0005_WYG_120-7b>¶
　　再依¶
皇祖過闕里詩元韻¶
奠茒遵¶
堯軌攝齊升¶
孔堂家鄉自鄹魯¶
廟貌儼門牆一貫心傳接千秋徳澤長所希文教煥佐¶
我治垂裳¶
　　賦得手植檜疊舊作韻¶
<pb:KR4f0005_WYG_120-8a>¶
松身還柏葉拔地復拏天龍角均無見鴻名獨尚傳真¶
稱卓立爾那藉屈蟠焉新榦仍連理太清空左纒重看¶
承瑞露㑹得拂祥烟遙憶緇帷映敦書勵已千¶
　　杏壇¶
重来又值燦開時㡬樹東風簇絳枝豈是人間凡卉比¶
文明終古共春熈¶
　　詩禮堂六韻¶
書堂殿左陲進講憶於兹(戊辰謁講聖廟禮成/於此御  筵進講)以立應¶
<pb:KR4f0005_WYG_120-8b>¶
惟禮為言必在詩義因陳亢發名自伯魚垂益切重来¶
慕還教欲去遲唐槐宋銀杏今日昔斯時望道吾何見¶
徒存景仰思¶
　　故井¶
改邑不改養無窮心惻王明嘆鳳同可識當年飲水處¶
曲肱樂亦在其中¶
　　魯壁¶
故井前頭綽楔碑傳開魯壁響金絲經天緯地存千古¶
<pb:KR4f0005_WYG_120-9a>¶
豈係恭王壊宅時¶
　　謁少皥陵¶
三皇道重闡太皥法能脩日月明同照乾坤澤並留鳥¶
祥官紀號金徳王開猷疏仡惟名字鴻謨竟莫求¶
　　謁元聖祠¶
東山宗國重巡狩元聖崇祠設苾芬三吐有勤殷接士¶
一篇無逸訓為君輔成跡不同遷甲忠武心原為孝文¶
官禮雎麟共條貫諸家注解惜徒紛¶
<pb:KR4f0005_WYG_120-9b>¶
　　大庭氏庫用唐李白詩韻¶
肇建大庭氏遺臺尚巍然千年異世代萬井富人烟是¶
時暮春初栁綠花紅天齊民勤耕桑魯士習誦絃登眺¶
懐太白空聞悲逝川¶
　　謁¶
　孔林酹酒¶
一老名愆魯兩楹夢奠殷聖惟知有命天豈喪斯文六¶
尺存瓴甓千秋鬱柞枌壠前欽下拜景仰寸心勤¶
<pb:KR4f0005_WYG_120-10a>¶
　　子貢廬墓處¶
性天不可得聞聞廬墓心喪六載勤楷樹至今枯不朽¶
應同植者意堅云¶
　　三月三日八韻¶
畢禋辭曲阜紆覽向泉林元已途中度良除馬上吟芳¶
春真入畫薄靄又成隂處處黔黎喜村村花樹深鄭周¶
傳故事庾沈協清音已見旌門設居然帳殿臨羽觴權¶
可罷玉缶豈須尋静想吾曽到蘭亭曲水潯¶
<pb:KR4f0005_WYG_120-10b>¶
　　雨¶
每每千里遍含濡又澍甘膏雲脚鋪五日再霑驚未有¶
當春盈尺得曽無所欣過午初停蹕便擬臨沂學舞雩¶
南望尼山剛入牖瀟湘移得米家圗¶
　　即事¶
自我入齊境長途經邐迤箭直掌以平掃除信勞止路¶
旁百步間乾土堆壘壘借問此何為云以備泥滓笑謂¶
春雨艱寧有作濘理惟應慮揚塵貯水供洒耳靈嶽膚¶
<pb:KR4f0005_WYG_120-11a>¶
寸合崇朝遍千里亦未致漸車埃&KR1631;則無矣五日又作¶
霖優渥勝先是朝来命駕行殊覺涉波已以土藉塗澱¶
馬不勞䇿箠始知豫立意更悟用材指陶侃藏木屑愧¶
吾未及此¶
　　至泉林二首¶
脩禊昨纔過上已禁烟今已近清明綠深草色輕風拂¶
紅潤花光宿雨晴老幼就瞻由次第泉林蒼秀正逢迎¶
碑亭屓贔先欽讀益識¶
<pb:KR4f0005_WYG_120-11b>¶
文謨望道情¶
奎章明喜尼山近我自尼山祭罷来(康熈二十三年至/  皇祖南巡還)¶
(曲阜先經此駐蹕止非御製記/中有宫牆親覿至    遙語)舊日行宫重脩葺暮春¶
曲水足追陪泗源疊出似之矣(正義謂泗水出濟隂乗/氏縣水經注則謂出魯)¶
(卞縣故城東南桃/墟北盖即指此)陪尾傳訛久矣哉(括地志云泗水源/在兖州泗水縣陪)¶
(尾山史記正義引以注浮于淮泗而禹貢熊耳外方桐/柏至于陪尾史記作負尾漢志作横尾孔傳謂淮出桐)¶
(柏經陪尾鄭氏謂在江夏安陸東北吴澄書纂言則云/安陸横山非淮所經當即泗水縣陪尾山其以横尾為)¶
(陪尾者非是盖安陸之陪尾別為一山道淮自桐/柏東㑹泗沂安得至江夏安陸唐志甚明可據也)林色¶
<pb:KR4f0005_WYG_120-12a>¶
泉聲欣始遇得教散志一徘徊¶
　　泗水源¶
括地志泗源在兖州陪尾稽古有宿志而况親臨是潨¶
潨翻趵突不知凡有㡬云以四得名舉其大者耳導淮¶
自桐柏東㑹入于海(叶/)淮已讓河兮泗亦濟運矣均非¶
禹貢故今古異如此安得奏底績吾民免墊圮¶
　　泉林行宫八景¶
　　　近聖居¶
<pb:KR4f0005_WYG_120-12b>¶
　　泉林去曲阜百里而近逾昔可至依泉為行殿¶
皇祖經臨處也澄觀静契如覩羮牆¶
去聖如斯近紆鑾未至遙林烟鎖寒食泉氣漾虚寮翰¶
墨於焉挹囂塵一以消潛求應不舍家法具¶
神堯¶
　　　在川處¶
　　川為泗水之源舊傳即子在川上處原泉混混黙¶
　　喻化機想見至人㑹心不逺¶
<pb:KR4f0005_WYG_120-13a>¶
綽楔伊誰勒嶼巔四圍喬木俯臨泉既稱夫子在川處¶
安藉釋迦別教傳(右有招提曰泉林寺名與/地殊不相副故戲及之)責實循名¶
又奚必枕流潄石且云然従今横尾一拳石来往何妨¶
著寸田¶
　　　鏡瀾榭¶
　　潨流環繞帶以迴廊疏軒臨池澄澈見底錦石斑¶
　　璘漪瀾縠縐信可樂也¶
荇藻翠若梳鱗介紛可數出牆為泗川西流自終古¶
<pb:KR4f0005_WYG_120-13b>¶
　　　横雲館¶
　　泉東平岡迤邐盖陪尾支幹虚堂閒敞膚寸觸石¶
　　滃起硯席間¶
陪尾西来一尾垂三楹閒館築於斯誰知聴乳竇鳴處¶
恰是看巖雲起時¶
　　　九曲彴¶
　　循山麓東南行諸泉奔匯而西步彴屈折宛轉因¶
　　以武夷仙源目之¶
<pb:KR4f0005_WYG_120-14a>¶
拳石介中間左右泉無數出牆匯為川始遵泗河路牆¶
内左者髙亦不向右注地靈蹟必竒伊誰知此故溶溶¶
開鏡湖彼㟁多古樹我欲攬其秀曲彴可過步¶
　　　栁烟坡¶
　　橋南草亭映帶疎栁朝烟新綠悠然有浴沂風雩¶
　　樂趣¶
清明時節輕絲翠淡染朝烟新雨霽此情此景始何年¶
又識何人吟此際此際清吟恰值吾梳風罥靄相扶疎¶
<pb:KR4f0005_WYG_120-14b>¶
未藏金衣弄笙管早教玉斧赦樵蘇因懐㸃也善別撰¶
浴乎沂而風舞雩¶
　　　古䕃堂¶
　　西偏古木大數十圍輪囷垂䕃不讓詩禮堂唐槐¶
　　南華大年未足語古¶
灌木不論名字古榦各具精神㡬經春風秋月適逢美¶
景良辰千載以来伯仲百尺之上輪囷偶坐愛斯嘉䕃¶
緬懐植者何人¶
<pb:KR4f0005_WYG_120-15a>¶
　　　紅雨亭¶
　　方亭四敞藥欄苔徑致頗清雅適文杏盛放春雨¶
　　初霽紅濕彌鮮¶
芳郊勝值寒食嶽雲初泮朝烟綠明堤栁疑暗紅濕山¶
花更燃¶
　　河南巡撫圖爾炳阿奏報得雨¶
魯甸春膏渥以優便因接壤憶中州飛章見說一犁足¶
額手同民望麥秋¶
<pb:KR4f0005_WYG_120-15b>¶
　　清明二首¶
迴㫋背泗水勝節指清明新火新烟候斯来斯往程風¶
輕春日冷露重魯天晴莫漫孤芳草即看有落英¶
郊原宜野望紅綠已馨薰那見鬭雞㑹空傳禁火文雨¶
餘迎目潤春滿入懐欣按轡同民樂誰訶語笑紛¶
　　過東平懐鄆州谿堂因用蘇軾韻¶
創建長慶中重新元祐後新堂亦已頺荒基秃衰栁我¶
行經古邑馬上拂吟袖韓文與蘇詩千年炳星宿谿秋¶
<pb:KR4f0005_WYG_120-16a>¶
月仍鏡谿春泉尚溜藉問谿堂人以何稱不朽馬總鎮¶
此方賔従㑹㫖酒其時寧晏康濡袽而補漏¶
　　聞京師得雨誌喜¶
魯雨齊雲數日連神州北望為心懸一封乍見馳遙驛¶
三寸欣知霑大田膏溢麥牟想芃勃澤餘花栁繢蔫綿¶
當春千里歌優渥若惕持盈意倍䖍¶
　　東阿¶
毁賢譽不肖真舛佞者其人周破胡都道齊威並烹合¶
<pb:KR4f0005_WYG_120-16b>¶
納忠亦識損之乎¶
　　榖城¶
迴軫言重經榖城遙因攬古寄閒情葆祠立戍均難考¶
為北於南鮮定評(按一統志云榖城在縣南十二里碻/磝山之下宋檀道濟唱籌量沙之所)¶
(立戍守之云云而府誌又云穀城山在縣東北五/十里即黄石公期子房處所紀不同究亦無可考)且喜¶
綠含千頃潤愛看紅䕶㡬村迎初過方惜春光淺又見¶
風前有落英¶
　　習字漫詠¶
<pb:KR4f0005_WYG_120-17a>¶
去程喜新景掞藻臨氊廬歸途率經見習字向紙疏設¶
非斯二事奚以遣㡬餘耽斯並政懈吾寧肯為諸李杜¶
有佳句鍾王存法書人均非逸者藝也道與居繕性得¶
深資何事非起予¶
　　三月十一日即事¶
又是暮春旬一日恰於齊地徳州南八週駒電忽今度¶
廿載齋荘作昔談此去徘徊空復爾(将以回鑾往叩皇/  東陵  孝賢)¶
(后陵寝亦/所必至)邇来憂樂大都諳寥天古月依然照逝水流¶
<pb:KR4f0005_WYG_120-17b>¶
光正好㕘¶
　　入直𨽻境¶
往返纔過廿日强青郊爾許燦韶光桃花已落杏花放¶
春麥新萌秋麥長開福前瞻梵王塔昌平背指聖人鄉¶
省心也識三幡義治世惟殷九敘方¶
　　紅杏園¶
緇帷昨燦發日華今吐英南北暄寒殊遲數百里程各¶
以驗氣候均因賁文明尼山信莫由河間良足旌一例¶
<pb:KR4f0005_WYG_120-18a>¶
芳春葩較於他卉榮駐節適在兹睪然興遙情¶
　　隂¶
烟光芃麥鬚千里均霑濡輕隂将釀雨佇望為躊躇預¶
虞風刼&KR1541;翹思澤沛輸情知土含潤春膏謝多乎因悟¶
倖恩心吾民那能無¶
　　日華舊蹟坊¶
好古求書禮賢者典型想像尚貽斯譬如驀遇虎賁士¶
我亦因生北海思¶
<pb:KR4f0005_WYG_120-18b>¶
　　即事¶
趙燕齊魯四分封小國仍多屬附庸一月行程周歴遍¶
當年政令竟奚従¶
　　萬栁堤¶
鄚州城北臨長隄緩著玉鞭珠勒嘶(馬之善走/者名珠勒)去日黄¶
稊試烟嫩歸来綠葉布隂齊¶
　　趙北口行宫六韻¶
駐臨趙北淀座愛近西窓白水目千里青天鷺一雙彎¶
<pb:KR4f0005_WYG_120-19a>¶
環帶洲渚森㦸茁蒲茳蝸舍烟遮郭鳬舟風送䉶空濛¶
真入畫欵乃不成腔坐到深更後冰輪正滿江¶
　　南苑行宫疊舊作韻(有小序/)¶
　孔林告祭禮成旋蹕展謁¶
孝陵¶
景陵由趙北口取道而東經臨南苑遷次逾宿循覽舊¶
　　題感時觸緒輒仍原韻用述近懐¶
離宫信宿重闗情綈几芸編觸目清詎科鹿蠡仍計詐¶
<pb:KR4f0005_WYG_120-19b>¶
尚教頡利待擒生(起鑾日西路軍營馳報擒獲阿睦爾/撒納露布盖據以告者乃逆賊緩師)¶
(之計也已而䇿楞等知其/為詐督兵速進刻期往擒)驅除已奏伊犁定(初阿睦爾/撒納潛蹤)¶
(伊犁聞大兵至乃遁去喇嘛人衆来迎/策楞等遂以二月二十四日收復其地)旋轉終歸絶域¶
平¶
謨烈在天祈黙佑¶
橋山東望薊雲横¶
　　烟郊行宫晩景¶
朱鳥蒼茫落逺天碧螺約邈隠暝煙蕭齋翰席偶今夕¶
<pb:KR4f0005_WYG_120-20a>¶
江硯宣毫又隔年牧唱㡬聲度牆外庭花一樹舞風前¶
壁詩不擬重追憶自識吟時已惘然¶
　　恭謁¶
孝陵¶
風雲環衞是先天松柏隂森近百年一脈¶
精神孰知逺萬方基構况承¶
前玉衣石馬驚霜露瑞嶺祥峯切顥烟耆定遐荒藉¶
鴻佑持盈思永益乾乾¶
<pb:KR4f0005_WYG_120-20b>¶
　　恭謁¶
景陵¶
三征我武輯寧夷一面姑寛順應時奠逺庶因愉¶
素志告成敢以達衷私¶
音容三十四年隔¶
徳澤百千萬禩垂不數斯来縁有事不疏每到迥含悲¶
　　駐蹕静寄山荘疊去嵗韻¶
園荘門設戒常闗闢達心殷宵旰間正是芳春漫孤景¶
<pb:KR4f0005_WYG_120-21a>¶
聊因清暇一逰山觸懐黙識趣偏永即境拈吟例可刪¶
踰月東巡厪問¶
寢較於五日更無閒(去年二月駐此有五日為期何太/速之句今春因告祭  闕里取道)¶
(謁安信陵旋蹕過此計程已四十餘日念切問/      宿即去於山荘内諸景概未拈吟故云)¶
　　天成寺¶
石門花木鎖春深塔鐸風鳴滿字音我欲摛毫吟所得¶
不知何處覔吟心¶
　　萬松寺¶
<pb:KR4f0005_WYG_120-21b>¶
前年為惜松遭刼去嵗還欣松復蘇都為此来㕘活句¶
色空空後所空無¶
　　青峰寺¶
暗琴不見響潺潺一谷棃花笑破顔雅似吳中香雪海¶
遄飛逸興到其間¶
　　雙峰寺¶
度壑穿林纔片刻雙峰一榻恰怡神迴頭擬向如来問¶
彼此伊誰是主賔¶
<pb:KR4f0005_WYG_120-22a>¶
　　法藏寺¶
法雲界裏青春静祇樹林中翠䍐移却指盤龍猶好在¶
盤龍笑答不惟斯(是寺有盤龍松近千年/物昨嵗曽圗之並作歌)¶
　　雲罩寺¶
跋馬言臻最上層樓窓納逺一臨憑定光猶在孤雲表¶
姑舍是予待再登¶
　　少林寺¶
徑下盤紆蹀㠑嵬新詩檢㸃訝竒哉恰如指月錄開讀¶
<pb:KR4f0005_WYG_120-22b>¶
七偈拈從七佛来¶
　　迴鑾詣暢春園問¶
安¶
踰月東巡隔¶
寢門喜瞻佳氣藹仙園欣陳春壠都含潤即看甘膏又¶
沛恩¶
徳化周姜更殷簡興居夏凊與冬温普天億兆人同願¶
萬載千秋奉¶
<pb:KR4f0005_WYG_120-23a>¶
夀萱¶
　¶
　¶
　¶
　¶
　¶
　¶
　¶
<pb:KR4f0005_WYG_120-23b>¶
　¶
　¶
　¶
　¶
　¶
　¶
　¶
御製詩二集巻六十二¶
