# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:07.720590
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷六
<pb:KR4f0005_WYG_006-1a>¶
欽定四庫全書¶
御製詩初集巻六¶
　古今體一百十五首(辛酉二/)¶
皇考御書摹成頒賜羣臣¶
代邸揮毫日晴軒飛白時騰驤龍鳯勢灑落玉珠姿力¶
運千鈞重神開萬象怡¶
幾餘懲物玩¶
宸藻䴡天垂拜¶
<pb:KR4f0005_WYG_006-1b>¶
賜恩如昨趨¶
庭念在兹貞珉傳萬禩捧視淚交頥¶
　　望西山¶
迤邐西峯翆靄侵紗㡡閒凭散幽襟無心最喜雲生岫¶
得句多因座對岑黛色烟光相罨畫卧逰静賞當登臨¶
晚来蘭若僧方定遥想踈鐘度逺林¶
　　讀杜子羙集¶
太羮有至味黄鐘具元音之子誠忠愛遺編足探尋憂¶
<pb:KR4f0005_WYG_006-2a>¶
懐匡社稷逸志託山林諷讀消長夏悠然獲我心¶
　　夜雨寄興¶
綠窗昨晚氷輪上睡餘漸覺桃笙爽一夜風吹夢裏聲¶
零零淅淅芭蕉響¶
　　松花石屛歌¶
卞璞藺璧紛縱横錦囊寳匵緘瑶瑛坐令玩物䘮厥志¶
楚賈吴商空復情松花之源産石子(松花江自長/白山而流)由來¶
王氣常鍾美含竒韞靈正此時疑有烟雲繞江水製為¶
<pb:KR4f0005_WYG_006-2b>¶
石屛勝荆玉非誇雕琢誇淳樸慎勿蔽彼賢慎勿遮吾¶
目但令長陪几席間直者見直曲者曲¶
　　雨後園林即景¶
宿雨初收天似洗閒庭獨坐夏如秋一聲蝉噪林中度¶
兩箇鷗眠水上浮地學蓬瀛塵自逺身依泉石興偏幽¶
更憐綠野芃芃象稍觧祈年午夜憂¶
　　梔子花¶
暑雨初晴處薫風細度時麝蘭輸馥郁氷玉想丰姿影¶
<pb:KR4f0005_WYG_006-3a>¶
向踈間好香因静裏知依稀&KR1431;破蕾壓雪一枝枝¶
　　勤政殿¶
閶闔風和繞翆㣲紫軒花氣暖晴暉波含素影澄心鏡¶
魚躍清淵識道機懐儉每思文罷館阜財常仰舜弹徽¶
㡬餘擬駕逰春輦恐惜分隂心事違¶
　　月夜泛舟¶
晚凉㣲雨過載月泛蘭舸栁度朦朧影牕摇瀲灔波光¶
因秋近皎詩向望中多風送清香細依稀數㸃荷¶
<pb:KR4f0005_WYG_006-3b>¶
　　階前羣英粲然已作秋色感而有作時六月十六¶
　　　日也¶
朱明皓魄已三圓消息秋来孰與傳恰有羣芳紛檻外¶
漸㸔凉意到階前因風徙色踈偏妙浥露含芬静轉妍¶
弹指漫驚駒過隙惜隂還檢舊時編¶
　　蓼花¶
臨水参差影摇風綽約樷霞光不爭爛秋信與添紅踈¶
景供幽覽分隂類轉蓬文鱗瀺灂處掩映鏡波中¶
<pb:KR4f0005_WYG_006-4a>¶
　　夏日遣興¶
北牕初唘處徙倚趂㣲凉花木暢生意山川媚素光堂¶
深愛暑逺人静覺天長挿架三千巻因風散古香¶
　　夜夜曲¶
明月照我室清風拂我床我思在何所伊人水一方¶
清風拂我床明月照我室肯尋長夜歡支枕誦無逸¶
無逸支枕誦展轉念民依孰飢兮缺食孰寒兮鮮衣¶
飢寒切中人何事不可有頺風日以滋吁嗟誰之咎¶
<pb:KR4f0005_WYG_006-4b>¶
　　秋意¶
轉眼寒光散月華侵尋凉意透牕紗閒庭氣爽秋無價¶
曲岸風摇荻有花蛩響依稀啼舊怨水痕澹㶑露新沙¶
流隂遮莫驚如駛綺句親裁趣轉賖¶
　　六月二十六日立秋¶
秋信夜来傳秋光故可憐蝉聲稀栁外日影到牕前宿¶
暑風催逺寒芳露浥鮮朝来憑賞處不覺歎流年¶
　　立秋夜聞蛩¶
<pb:KR4f0005_WYG_006-5a>¶
六月二十六日夜解衣支枕方就眠倐訝金風西北来¶
紗㡡氷簟相新鮮展轉欲眠眠不得更聼初蛩聲唧唧¶
吁嗟秋信太分明舉首髙空銀漢白露下閒階浥亂英¶
寒吟斷續紛空庭何處刀環唱戍士誰家砧杵鳴村坰¶
秋思逗漏誠無那桃笙翻雪披衣坐何必春駒學夢荘¶
愛渠亦復周旋我¶
　　初秋曲¶
金風拂水玻瓈開一天爽氣隨秋来荷洲褪紅香寂寞¶
<pb:KR4f0005_WYG_006-5b>¶
蘆岸添白花徘徊雲烟盡斂髙空迥翆㣲遥接新秋影¶
蘭若鐘聲晚益清虚堂吟罷人方静月色霞光漾御湖¶
平波㸃㸃翔歸鳬星斗隨舟手可摘園林入興詩堪圗¶
此景除却蓬瀛無¶
　　賦得秋日懸清光¶
日近秋逾皎天因爽更空不教遮薄霧訝許蕩清風影¶
透延凉牖光踈落葉桐遅遅添玉漏皜皜䴡璇穹溽暑¶
全消濕殘芳尚結叢勅㡬常惕若珍重寸隂中¶
<pb:KR4f0005_WYG_006-6a>¶
　　題卧逰書室(船也/)¶
太液微風漾輕舟任所之可知娱目地總是讀書時比¶
徳觀荷芰忘機狎鷺鷥卧逰㸔未足烟景座中移¶
　　御園新秋¶
無邊素景澄虚宇一派清光媚逺川梧影蕭踈風過處¶
漸㸔凉意到階前¶
栁外蝉聲晚益暄似争餘暑向秋園明霞剛抺西峯頂¶
乍喜新蟾照滿軒¶
<pb:KR4f0005_WYG_006-6b>¶
平湖紅綴數枝荷㺯棹清流偶一過賸有餘芳風信度¶
半欹殘盖露珠多¶
數畦綠水稲風香却喜西成届白藏半載雨暘經較量¶
肯教逰豫暫時忘¶
迎凉臺榭即仙壺隔樹流鶯三兩呼秋蚤風光似春暮¶
祗饒仙掌露華濡¶
欹枕蛩聲入耳頻氷帷翆簟浄無塵此夕榆闗明月下¶
刀環悲唱定誰人¶
<pb:KR4f0005_WYG_006-7a>¶
　　晚荷曲¶
金風披拂太液池池中芰荷疑先知殘芳亞波紛錯落¶
餘香猶逐䨇鳬飛䨇鳬飛下平湖淨翺翔似戀明粧靚¶
翆盖饒擎露顆多紅葩却讓霞光暎我来池上弄秋水¶
南華妙意差堪擬何必對景惜韶光山華陸葉俱如此¶
　　新月詞¶
蕭梧踈栁枝差参一鈎恰露初秋蟾榆天流彩冷天色¶
照我髙軒之素檐階蛩唧唧吟寒夕露下金盤色浮白¶
<pb:KR4f0005_WYG_006-7b>¶
的皪清光暎綺牕依微凉氣侵瑶席年来贏得秋思深¶
桂輪獨對凭䦨吟何必拈花悟指月昔非昔月今猶今¶
　　初秋玉泉山¶
山翆引鳴鑣波紋蕩畫橈秋清望愈逺嵗稔樂偏饒雲¶
斂天光迥林踈峯勢遥倉箱㸔在即稍可慰衣宵¶
夹岸殘蝉沸輕舟數里過黄新亞畦稻紅老貼波荷花¶
木芳心歇乾坤秋意多拈毫抒逸興莫澷惜蹉跎¶
　　聼唐侃弹琴¶
<pb:KR4f0005_WYG_006-8a>¶
蕭森梧竹含秋清銀猊吐篆縈風輕虚堂萬籟俱閴寂¶
唐侃琴摻鏘鏘鳴一弹再撫餘音杳松風水月襟懐渺¶
孤鶴横空唳一聲緐絲弱竹喧羣鳥¶
　　蓼花紅¶
蓼花紅蘆花白緋桃雪梨無顔色草木芳榮各有時韶¶
華一去不復追君不見大禹惜隂争一寸吁嗟老大将¶
何為¶
　　秋牕夜雨¶
<pb:KR4f0005_WYG_006-8b>¶
秋牕一夜雨纎纎㸃滴階梧伴黒甜明曉輕衫纔試處¶
料来凉意㡬多添¶
　　秋日御園即景¶
臺館含秋爽衣衫切曉凉亂荷紅帯紫踈栁綠兼黄砌¶
草藏蛩語池波印鴈行憑欄無限喜千頃稲風香¶
　　清河道中¶
始發清河道将為塞上行㸔山青覺近問路景如迎風¶
爽催征轡雲光獵綵旌所思明舊制豈為騁逰情¶
<pb:KR4f0005_WYG_006-9a>¶
　　途次見西成有象喜而有作¶
暑雨祁寒苦怨咨金風玉露届秋時最欣比&KR0808;村村象¶
恰向征途歴歴知場圃却聼耞亂響原田還看&KR1367;多遺¶
嵗豐更切乾乾意肯為從禽志少移¶
　　淋溝行宫夜雨寄懐¶
方欣細雨滋秋麥却慮長途䟦渉艱支枕清吟消冷夜¶
可知憂樂每循環¶
　　晴¶
<pb:KR4f0005_WYG_006-9b>¶
雲氣依山斂風聲傍栁生一川秋日朗萬里太虚晴䇿¶
馬凉迎袖鳴鑾爽拂旌尤欣白露近麥壠㸔重耕¶
　　即事¶
祖徳由来日月垂纉承常切大艱遺白頭父老相逢話¶
能説¶
先朝輦過時¶
　　憶昔¶
憶昔髫年此地過於今壯大事如何探源未見門牆奥¶
<pb:KR4f0005_WYG_006-10a>¶
撫序猶驚日月蹉¶
　　黄花路¶
午過黄花路桃源别有津秋山藏野塢村犬吠行人撫¶
字期良吏驅馳戒武臣廑懐在閭里三代此遺民¶
　　懐柔縣¶
山圍古郡冨耕桒此地前朝是戰塲四海懐柔原在徳¶
由来禮義固金湯¶
　　三秋時序萬寳告成命駕出口廵狩遵¶
<pb:KR4f0005_WYG_006-10b>¶
祖制也經過州縣百姓扶老携㓜歡呼夹路閭閻之間¶
　　　户有盖藏場多&KR1367;穂深惬朕志爰下詔蠲免田¶
　　　租以示嘉恵元元之意¶
武備由来重時廵意更深當秋排法駕預日足甘霖旭¶
耀旌旗影風傳皷角音停鑾問農事獻曝見民心户有¶
倉箱積人多樂豫吟輿情猶似昔¶
祖徳到於今解澤心無吝紹¶
庭志倍欽兹行當黽勉詎止為從禽¶
<pb:KR4f0005_WYG_006-11a>¶
　　宻雲道中望長城¶
秦時闉堞漢時山總為天驕守禦艱此日長城為苑囿¶
三秋廵狩數經還¶
　　野老¶
野老扶兒望六驄羽林呼警莫怱怱欲知暑雨祁寒意¶
已在先憂後樂中¶
　　露¶
曉起催征轡秋原玉露瀼凝珠㸔更白著草漸添黄濕¶
<pb:KR4f0005_WYG_006-11b>¶
咽啼蛄冷濃霏晚蕙芳馬蹄輕踏處想像即為霜¶
　　九松山¶
陽崖隂巘相吐吞上有千年祗樹園九松盤盤踞其頂¶
下臨衆木如兒孫我聞五株已成石盤山樓松餘畫蹟¶
此木疑被女夷鑄不然駐鶴神仙宅凌空蒼翆勢未已¶
停鑾㡬度徘徊視庾梅渭竹空傳名閱歴滄桒惟有此¶
　　遥亭行宮晚坐¶
一川景物闘斜陽極目拈題興渺茫平野風寒吹稲黍¶
<pb:KR4f0005_WYG_006-12a>¶
逺山日暮下牛羊笳聲㡬處梅花落月色誰家秋思長¶
更剪銀檠披奏牘憂勤那得暫時忘¶
　　夜雨¶
乍聞雷陣殷髙天頃刻秋霖到枕邊㸃滴寒更不成寐¶
沾塗士卒更堪憐¶
　　南天門觀音寺遥望¶
古刹禮大士虚堂息勞身旋起憑欄望舊徑還如新谷¶
轉見行騎山高截片雲是時秋始孟綠樹猶繁紛兩山¶
<pb:KR4f0005_WYG_006-12b>¶
闢仙境一路無&KR0655;塵裊裊旌斾影隐現出嶙峋逸興一¶
以暢轉益憂懐頻念彼隨從者䟦渉良苦辛¶
　　古北口閱提標兵士¶
鳴騶出天府停轡駐䧺闗雁避彎弓士熊羅執㦸班堂¶
堂陣方勁﨣﨣技皆嫻詎弛忘危念猶思守徳艱¶
　　常山峪行宫¶
憶昔髫齡際趨陪¶
聖祖前于今廵幸至駐蹕故宫邊湛露曾叨¶
<pb:KR4f0005_WYG_006-13a>¶
澤含飴想侍¶
筵秋風悲此日軒屋尚當年鳥語如懐舊花香故逞妍¶
恩勤終古慕承顕一身肩¶
　　再叠前韻¶
經國猷垂後承家志繼前三秋修武備萬乘閱嚴邊勝¶
地停鑾御離宫唘玉筵欣逢無事日喜覩有秋年插笏¶
峯争秀披圖景闘妍永懐¶
無競烈景仰懼難肩¶
<pb:KR4f0005_WYG_006-13b>¶
　　曉行¶
滴窮玉漏夜䦨干習習金風拂曉鞍野馬出山涼氣肅¶
陽烏隠樹曙光寒孤村犬吠門猶掩古驛人行露未乾¶
一幅河陽秋旅意不湏重展畫圗㸔¶
　　山田¶
禾黍芃芃遍嶺巔停鞭欣㸔有秋年版圗可識同遐邇¶
塞外荒山盡闢田¶
髙原冝黍稲冝低物土耕桒塞外齊茶㡢酒旗山抱塢¶
<pb:KR4f0005_WYG_006-14a>¶
軟沙濕草水鳴溪¶
舊代常愁烽火驚於今此地有人耕混同中外皆天澤¶
倍切乾乾保㤗情¶
　　耆民趙可立一百二嵗矣扶兒迎謁道左尚能道¶
　　　前朝事¶
龎眉皓髪扶鳩杖道左携兒望翆華為說平生無外慕¶
村居勤樸課桒麻¶
　　喀喇河屯行宫¶
<pb:KR4f0005_WYG_006-14b>¶
離宫别館接岩阿颯爽金風此一過勝地開軒山迤邐¶
經年成䕃樹婆娑秋濃槲葉添丹綺雲斂峯尖矗黛螺¶
猶憶當時承¶
渥澤㡬廻清咏愴神多¶
　　窮覽寺¶
招提鈴鐸午風吹罨畫山川入望竒徙倚試思廿年事¶
苔封碑字紀康熙¶
　　灤河捕魚¶
<pb:KR4f0005_WYG_006-15a>¶
野灘片片起駕鵞盪槳中流樂意多髣髴江郷三月景¶
西風紅葉小灤河¶
灤河水自上都流順水行如風送舟最是闗仝得意筆¶
蒼山野渡正初秋¶
　　灤陽别墅¶
槐栁成隂别墅開軒庭人静鎖莓苔虚牕饒織蠨蛸網¶
畧彴猶支灔澦堆山卉無名偏有艶野流東去復西廻¶
兩峯雲斂髙空迥彌望川原絶㸃埃¶
<pb:KR4f0005_WYG_006-15b>¶
　　小金山¶
石磴臨無地松亭靣有山坐来階礎潤知是白雲還¶
露華泫煙蘿攀陟窮深杳平臨樹杪風下瞰孤飛鳥¶
探竒如食蔗裁句擬逰仙振袂一聲嘯秋風滿碧天¶
山木不知名山雲忽作晴濃丹並新翆紛錯一川明¶
四圍俯碧瀾一逕通雲棧猶聞琴筑聲泠泠滴深澗¶
翆微晴色好矗矗濯烟鬟何必渡揚子即此小金山¶
　　山行¶
<pb:KR4f0005_WYG_006-16a>¶
萬壑千巖宿霧封朝暾光射見重重霜前楓色丹猶嫩霽¶
後山容翆更濃烟塢雲程頻借問農夫野叟每相逢愛¶
聼塞上傳聞語一百年來不舉烽¶
　　野渡¶
秋水添新漲晨光羃野烟漂波沙失岸䇿渡馬為船孤¶
沚歸鴻集寒流絶塞連蒼茫迷近逺源在白雲邊¶
　　凉¶
山行凉氣逼烟徑露華濡村㸑寒難起峯嵐曉欲鋪丹¶
<pb:KR4f0005_WYG_006-16b>¶
黄楓葉染嘹唳雁聲呼松雪傳真蹟邊闗&KR0647;旅圗¶
　　至博羅河屯四十八旗諸䝉古王等来接¶
天恩歌有嵗¶
祖澤頼無窮廵狩三秋日趨承萬里風歡聲毳帳合佳¶
氣幔城通来享同遐邇咸賔混外中誠輸陳厥篚燕賜¶
詠敦弓永念覃敷慶懐柔倍惕𠂻¶
　　秉燭待章奏未至¶
不為廵逰懈勑㡬離宫獨坐廑民依銀檠猶待封章至¶
<pb:KR4f0005_WYG_006-17a>¶
鳥路應遅驛騎飛風裊爐香移夜漏月明虎帳正宵衣¶
今秋稍解祈年慮遍野黄雲擁六騑¶
　　新月¶
山静秋深新月小楸梧風動驚栖鳥歸羣牧馬聼人呼¶
唧唧蛩音泣寒草猶憶昨年太液池金波摇漾光琉璃¶
飛觴沸管詎不樂風餐露宿将何為将何為清歌一曲¶
有所思¶
　　過䝉古諸部¶
<pb:KR4f0005_WYG_006-17b>¶
岩華峰葉雜丹黄塞上那知道路長霜滿寒林山柿冷¶
煙生毳帳酪酥香伊歌度曲聞駝背羽箭翻弓射雁行¶
諸部賢王顒首望隨行争羨羽林郎¶
風来谷口捲雲晴沙漠霜華射眼明冷逼叢林鹿聲壮¶
寒侵淺草馬蹄䡖圍成馳射皆驍騎宴罷歡呼逹網城¶
服食舊稱方物貢酪漿乳餅總輸誠¶
　　塞上曉行¶
馬踏霜華怯曉寒聲聲傳警列材官潺湲溪水行行渡¶
<pb:KR4f0005_WYG_006-18a>¶
罨畫山峯面靣㸔壮士試開弓五石髙人猶卧日三竿¶
昇平閱武兼廵狩觸目吟懐興未䦨¶
　　觀漁¶
伊遜河水秋日澄伊遜河岸秋風清岸側停鞭聊復憇¶
但見波光日影争晶明漁人弄網中流迎駕鵞雁鴨驚¶
飛鳴我聞任公獨垂釣不釣鯤鮞釣長鯨湯網祝禽未¶
祝魚渭濵無乃存空名不如乘興觀漁樂興盡輙逝無¶
留停凉颸獵獵催歸轡鳶魚飛躍隨其情¶
<pb:KR4f0005_WYG_006-18b>¶
　　秋夜聞雁¶
龍堆月白雁聲寒氊屋清宵玉漏殘憶昨題詩坐松榭¶
深秋見爾落沙灘早乘霜露傳邊信夜渡星河避弹丸¶
此日賢王争扈從不湏書寄漢廷㸔¶
　　闗山月¶
闗山月秋倍明塞楓磧草涼颸生皎皎懸空漠海白沙¶
蛩霜雁寒聲并闗山月今異昔烽烟乆靖田疇闢不似¶
當年戍卒憶家鄉亦或戰塲覆沒孤魂魄闗山月昔異¶
<pb:KR4f0005_WYG_006-19a>¶
今即今秋蒐乗興惟閒吟前車堪作後車鑒持盈保㤗¶
惕予心¶
　　霧¶
宻鎖千林樹迷離暗曉光乍㸔平野白却失逺山蒼捲¶
速全消日收遅為護霜(塞上霧多/則霜降遅)停鞭遥望處添得㡬¶
峰黄¶
　　獵¶
秋蒐文囿是王庭¶
<pb:KR4f0005_WYG_006-19b>¶
祖澤貽今赫濯靈桓赳健兒身掠鷂驃姚車騎箭流星¶
龍堆露冷鳴蒼鹿沙塞風高語白翎大兕小豝親射得¶
駝峰高架進¶
慈寜¶
　　馬上吟¶
白雲紅樹闘清秋盤&KR1273;層巒紫翆浮霧捲馬頭山忽見¶
橋臨谷口水微流停鞭愛㸔邊鴻度隔峪時聞野鹿呦¶
笑我躭詩猶喜獵每逢佳景興偏留¶
<pb:KR4f0005_WYG_006-20a>¶
　　紅葉¶
萬幅屏開積翆嵐霜林㸃綴正紅酣喻言未覺朱輸紫¶
比色何妨青出藍訝許陶鎔稱杜牧那曾名状紀嵇含¶
傳神除是闗仝筆極目渾㤀駐六驂¶
　　秋日奉¶
皇太后口外行圍¶
列塞騰千騎三秋駕六飛校蒐遵¶
祖制問寢奉¶
<pb:KR4f0005_WYG_006-20b>¶
慈闈纚纚田車好祁祁原獸肥金風如有意爽氣襲征¶
衣¶
代是熙和候秋當獮狩時風雲森羽衛物象擁旌旗皎¶
日曈曨照凉颸左右吹近光多父老前導莫驅馳¶
秋原零白露羣鹿應時鳴駭野車徒勝彌川草木平祗¶
期軍律整無取大庖盈誰獻長楊賦臨風憶客卿¶
暮色滿平川行宫景物妍砌蛩喧此夕梧月照當年¶
皇祖曽停蹕孫臣獲侍筵㡬多承雨露追想倍悽然¶
<pb:KR4f0005_WYG_006-21a>¶
行漏催寒夜銀檠虎帳懸霜笳鳴塞上星斗掛天邊牧¶
馬聞呼聚飛鴻列陣旋禽荒曽有戒無逸誦終篇¶
當秋鷹羽疾度塞馬蹄輕目極山川秀詩含草木清天¶
髙雲帯影風勁壑傳聲更值西成好沿途喜氣迎¶
　　閱馬¶
上都(即元上/都地)塩海(答不遜腦兒即/漢言塩海也)地寛平芻牧年年龍¶
種生此日材官羣扈蹕當秋田馬並銜聲雲岡萬隊鋪¶
霞錦露草千蹄踏玉英侍從藩王咸眩目空懐少傅作¶
<pb:KR4f0005_WYG_006-21b>¶
歌情¶
　　中秋夜對月¶
崖巔升玉魄流彩座中移明是今宵甚㸔尤邊塞宜桂¶
香初想處笳韻未終時猶憶幃城外秋思動者誰¶
　　塞上秋¶
塞逺朝逾冷霜濃曉倍晴千山紛葉落萬籟怒秋聲雲¶
淨天容濶秋澄眼界明御風懐列子襟袖颯然清¶
　　夜静讀書¶
<pb:KR4f0005_WYG_006-22a>¶
日暮促歸鞍龍堆夜氣寒銀檠輝幔屋玉魄上槍竿(嶺/也)¶
把巻光明暎忘言子細㸔邊笳忽吹動㡬處落梅殘¶
　　将軍塔爾岱乆著勤勞養年私第今聞朕出口行¶
　　　圍不辭勞瘁而来詩以賜之¶
百戰歸来矍鑠身凌烟姓氏竟誰倫養閒合適林中趣¶
憐爾仍隨輦後塵赫奕虎符叨寵舊輝煌竹簡紀功新¶
為詢閱歴疆塲事㡬度聞之廑念頻¶
　　塞上行¶
<pb:KR4f0005_WYG_006-22b>¶
綠含眉黛逺山斜㸃綴楓林襯彩霞莫遣寒笳吹玉塞¶
更裁新句詠龍沙¶
野田積土有人耕蕎麥收時秋麥生謾道貳師能闢地¶
當年空築受降城¶
塞上中秋月似霜牧羣歌起叠伊涼歸駝都載新蒐鹿¶
絶少征人夜望鄉¶
荒山時見有城闉舊話翻驚入聼新自是太平無戰伐¶
莫教歡樂㤀艱辛¶
<pb:KR4f0005_WYG_006-23a>¶
　　秋山¶
秋山雨霽别穠纎觸目詩題逐便拈落葉風前自瀟灑¶
野蔬霜後更清甜磧程遼濶行行逺樹色丹黄日日添¶
射獵歸来廻望處紅霞猶遶數峯尖¶
　　聞畿輔雨澤霑足喜而有作¶
六飛迤邐閱西成已慰祈年午夜情封奏更聞霑渥澤¶
郊原秋麥想新耕¶
　　古木¶
<pb:KR4f0005_WYG_006-23b>¶
古木歴嵗月孫枝歇芳鮮何年刼火餘横卧山之巔生¶
意既寂滅枯榦猶曲巻其長勁矢過其圍合抱圓不為¶
樑棟材乃以全其天徙倚興吟懐妙理然乎然¶
　　賜䝉古諸王公等宴¶
屛藩伊古重遐邇迄今同廵狩邊闗外趨陪禮法中恩¶
胥叨列土親不異分桐三爵應湏遍周行實可崇詩猶¶
歌湛露騷豈擅雄風永念協和治乾乾倍省躬¶
　　廻鑾¶
<pb:KR4f0005_WYG_006-24a>¶
盤逰有度慎三驅翆嶺蒼崖輦路紆指日榆闗廻蹕處¶
重㸔秋壠綠添蘓¶
　　落葉¶
西風吹萬如鳴管剪緋纈綃千林滿霜晨丹紫正蕭蕭¶
夕陽鴉鵲何纂纂却憶三春綠䕃濃一朝萎謝無留蹤¶
徘徊不為歎摇落愛㸔蒼翆秋山容¶
　　塞外落葉松歌¶
我聞松柏有本性經春不榮冬不凋此木亦被松之名¶
<pb:KR4f0005_WYG_006-24b>¶
當秋葉落何刁刁凌空足有偃盖枝詎無盤屈傲霜條¶
或云塞外莭候殊千林隕蘀秋寂寥嚴寒栗烈異徂徕¶
故應落葉紛蕭蕭我聞此語増歎息古来志士不易摻¶
因地寒暖變莭槩蒼松何以殊蓬蒿此木非松冐松名¶
千秋定論應難逃¶
　　塞上秋景¶
盧龍風日寒况復臨素莭芸黄帶露稀峰翆經霜潔宇¶
空雲影淡流冷泉聲咽夙志慕髙清對此聊怡恱¶
<pb:KR4f0005_WYG_006-25a>¶
　　霧行¶
霧行那識山程逺鳥道羊腸望轉紆却似阮劉迷洞口¶
不知咫尺是方壺¶
　　晴¶
雲開山露翆霜重樹添黄北望塞千里南飛雁一行馬¶
蹄歸路疾詩思客途長去去龍堆逺微吟興渺茫¶
　　馬上口號¶
蕎麥收時秋麥青駸駸羽騎别龍坰一川郊墅静朝旭¶
<pb:KR4f0005_WYG_006-25b>¶
四靣峯巒展畫屛¶
　　於章古台作¶
畋餘廻六轡行行歴村落皜日懸秋空虚籟吟幽壑萬¶
畆綠含菲千林黄隕蘀田饒&KR1367;穂遺户有倉箱樂覽兹¶
一開顔㡬多民命托¶
　　雨¶
油雲迷逺岫急雨落平川飛迥如噴玉懸岩似響泉待¶
晴開幔屋撫景擘花牋返照呈新霽山原轉淨妍¶
<pb:KR4f0005_WYG_006-26a>¶
　¶
　¶
　¶
　¶
　¶
　¶
　¶
　¶
<pb:KR4f0005_WYG_006-26b>¶
　¶
　¶
　¶
　¶
　¶
　¶
　¶
御製詩初集巻六¶
