# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.963695
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷四
<pb:KR4f0005_WYG_062-1a>¶
欽定四庫全書¶
御製詩二集巻四¶
　古今體九十三首(戊辰四/)¶
　　朕讀¶
皇祖御製清文鑑知我國初舊俗有取鹿尾氄毛緣袖¶
　　　以代金線者盖彼時居闗外金線殊艱致也去¶
　　　秋塞外較獵偶憶此事告之¶
　先皇后¶
<pb:KR4f0005_WYG_062-1b>¶
　皇后即製此燧囊以獻今覽其物曷勝悼愴因成長¶
　　　句以誌遺徽¶
練裙繒服曽聞古土壁葛燈莫忘前共我同心思示儉¶
即兹知要允稱賢鉤縚尚憶椒闈獻縝緻空餘綵線連¶
何事頓悲成舊物音塵滿眼淚澘然¶
　　四月八日疊舊作韻¶
　先皇后自端慧皇太子薨後至丙寅始舉皇第七子¶
　　是日適遇佛誕再沛甘霖喜而有作丁夘週晬因¶
<pb:KR4f0005_WYG_062-2a>¶
　　疊前韻不意除夕有悼殤之戚及屇今年佛誕則¶
　后喪又將匝月矣感舊撫時廻腸欲絶悠悠天路知¶
　　同此痛耳¶
得失紛如塞馬傳藉無喜者豈憂焉都來兩嵗光隂耳¶
恰似一畨夢幻然詎意&KR1000;沉連及蔓實傷坤衍祗餘乾¶
從今更不題新句便㸔將來作麽緣¶
　　再題牟益擣衣圖用髙士奇舊題韻¶
　　昔曽用謝惠連韻題此圖巻端毎讀巻尾髙士奇¶
<pb:KR4f0005_WYG_062-2b>¶
　　所題三絶句及識語感其意而悲之重爲撿閱則¶
　　宛然予意中事矣夫人雖貴賤不同其爲倫常之¶
　　情則一也觸景傷神次韻再題時戊辰蠶月¶
溶溶凉露濕庭阿雙杆悲聲散綺羅暖殿忽思同展玩¶
頓教霑漬淚痕多¶
獨旦凄其賦錦衾横圖觸景痛難禁江邨題句真清絶¶
急節曽悲樹下砧¶
沼宫靄靄女桑低盆手曽三玉腕提盛典即今成徃蹟¶
<pb:KR4f0005_WYG_062-3a>¶
空憐蠶月冷椒閨¶
　　今昔¶
懶畔牢愁揮詠毫昔今今昔嘆逢遭歡娯總結憂愁種¶
繾綣何如淡泊髙¶
　　山東得雨誌慰¶
齊魯連嵗灾黔黎亦亟苦流離鳩鵠形匪聞乃目覩毎¶
餐爲不飽其狀安忍語來京值慘故我心紛愁緒民傷¶
宛在懷以我忝人主賑貸雖屢加尚恐不得所軺車命¶
<pb:KR4f0005_WYG_062-3b>¶
大臣稽察實惟汝(時命大學士髙斌左都御史劉統勲/先後至山東㑹同廵撫阿里衮查辧)¶
(賑/務)人事縱拮据小救其奚補降康端賴天引領盼時雨¶
兹接方伯奏佳卜商羊舞一犁既普霑東郊見侯旅來¶
牟縱過時可以播稷黍更切展轉憂榖種其焉取¶
　　題倪瓚秋林亭子巻即用其韻¶
髙朋簪盍若爲期(倪瓚䟦云益公以道不見七年適自/苕溪過松陵之桐里雙井院解后一)¶
(見爲冩竹樹小/山賦詩見意)過眼雲烟又一時桐里人閒年是日苕¶
溪秋老畫成詩佛言聞道如觀電世事從來似奕碁獅¶
<pb:KR4f0005_WYG_062-4a>¶
子林中小叅罷(倪瓚有獅/子林圖)底緣重惜幻分離¶
　　余省仿宣和三思圖¶
粉本出宣和秋江渺淡沱離披蘆幾莖摇落蓮一朶毿¶
毿三公子潔羽脩而嚲騰聲五百年錦綍經收褁余省¶
冩生手倣摹亦稱頗稍命展擴之宛見薪傳火藻繢貴¶
取意㑹心理則那於魯有賢臣三思事求妥晰義苟未¶
精多慮反成𤨏賄齊計固乖出僕志終果未如文子人¶
三思亦云可¶
<pb:KR4f0005_WYG_062-4b>¶
　先皇后大故頓成彌月光隂迅速永别之日長同歡¶
　　　之情斷矣感而成詩以誌沉痛¶
素心二十二年存屬纊何須握手言詩䜟自尤臨祖道¶
(予和唐人擬昔昔鹽詩結句有一去不復返誰能/惜馬蹄二語適在東廵命駕前一日遂成詩䜟云)夢祥¶
翻恨始添盆錦衾角枕惟増怨落葉哀蟬非所論追憶¶
褘衣陳畫鷁悲生痛定尚銷魂¶
　　悼敏皇子將送徃朱華山一臨酹酒七字吟悲¶
一紓憤懣酹金巵栁翣行將發引時此去想應兄待弟¶
<pb:KR4f0005_WYG_062-5a>¶
(端慧皇太子/葬朱華山)都來何致母隨兒(已后喪又/  踰月矣)試言邂逅誰¶
能受疊遇乖張命實奇不忍撫棺寄餘恨孩提莫道未¶
全知¶
　　首夏圓明園¶
芳園同駐行春蹕邃閣孤搴掩月帷睫眼此來非昔徃¶
驚心今日憶前時¶
榭栁臺花依舊榮觸懷無處不傷情柔桑正值新蠶候¶
黄鳥惟傳子夜聲¶
<pb:KR4f0005_WYG_062-5b>¶
誰云常住不遷流信是光隂逝水遒二十年來消底事¶
長春仙館頓長秋(憶自雍正七年䝉后宴皇考賜居是/處即位後仍爲      息之所至今)¶
(盖二十年矣年節伏臘即奉代者皇太后暫居於此昨/詩所云温凊    慈闈誰我    感時觸境益切哀悰)¶
　　望雨¶
春霖屢報滋田綠(在山東時屢據/奏報京師得雨)夏麥原㸔未秀黄已¶
是増悲並孫楚重教煩慮盼商羊憂勤何以酬羣赤報¶
應全難問彼蒼風妬雲徂符徃例憫農豈爲悼亡忘¶
　　復聞山東得雨¶
<pb:KR4f0005_WYG_062-6a>¶
東省疾苦形時縈寤與寐三春况無雨更切如傷思邇¶
者天心迴膏澤屢霑暨二麥固薄收禾黍尚可植此間¶
近望霖憂懷殊不置去嵗幸有秋閭閻餘蓄積較之齊¶
魯間殿屎未云至在彼徒誠禱(朕在泰山濟南並/躬自拈香致禱)詎假¶
天龍意來兹正苦旱佳音乃郵致無言獨増愁稍慰轉¶
生愧¶
　　消悶三首¶
常時每借詩消悶邇日詩成悶轉深忽忽清和又將盡¶
<pb:KR4f0005_WYG_062-6b>¶
沼宫空復落桑椹¶
不解憂心旦夕忡芳型如在思何窮試㸔古聖先賢輩¶
只在人情天理中¶
夏夜非長不易頽凌晨¶
長樂問安廻更誰關切寒暄適一過椒房淚叙哀¶
　　攬鏡髮有白者偶成以誌嵗月¶
鬢有二毛底事宣盼霖傷逝兩如煎愁緣似我仍頻遇¶
順意惟人鮮或全攬鏡見霜初訝許撫箋得句却怡然¶
<pb:KR4f0005_WYG_062-7a>¶
五箴久矣能成誦此似昌黎恰並年¶
　　題曹䕫音溪山秋意¶
繡壁風過落葉紛支笻秋意與平分擁書别有探奇者¶
坐玩益都崔氏文¶
　　常雩之祭嵗每親行適以¶
　后喪未過百日遣親藩恭代行禮瞻望¶
南郊敬成六韻¶
失配心誠痛勤民志敢移徒因喪未釋遂致祭如虧静¶
<pb:KR4f0005_WYG_062-7b>¶
騐相遭故明爲引慝時東郊况需澤首夏已過期麥隴¶
嗟無及禾田難再遲瓣香伸叩籲額手望¶
恩慈¶
　　雨二首¶
通晨疎且密竟夕渥而優望比常年暫(常年毎至夏至/前後始被甘霖)¶
(今春霖頻霑目下始/覺旱而即得雨故云)欣紓近日愁珠光鴛瓦綴琴響御¶
溝流風勢天教讓雲容晚更稠已全滋早稻可半穫來¶
牟觀德空陳幔還能相慰不(憶十三年來朕無日不以/雨暘繋念  先皇后實同)¶
<pb:KR4f0005_WYG_062-8a>¶
(此欣戚也今晨觀德殿奠酒若常年此時遇雨應/解愁而相慰兹豈可復得耶興言及此淚欲霑襟)¶
比似常年景天恩頗覺優方符祈嵗喜不解悼亡愁静¶
悟悲欣理頻㸔消息流鳥歸宮樹冷花重漏壺稠潤葉¶
全湔壒滋根可益牟不知齊魯地此雨復霑不¶
　　午日漫成二首¶
節物硃樽繡虎屏强歡聊以慰¶
慈寧豈知¶
聖母思賢婦何况同心祗異形似幻佳祥徒夢月示人¶
<pb:KR4f0005_WYG_062-8b>¶
明象已占星(三月杪客星見離宫占屬/中宫有眚越十餘日始滅)去年光景分明¶
記渌水含風漾畫舲¶
亶矣光隂逝水遒墨辛夷敗綠蒲稠天中忽復臨佳節¶
時雨猶難解宿愁新繭獻絲虚後望綵囊結佩憶前頭¶
曉來那更陳青粽舉案迴思淚啜流¶
　　題倪瓚隔江山色圖即用其韻¶
主無文貌賔無速書在行幐酒在瓢想像希言亦佳士¶
故教懶瓚爲停橈¶
<pb:KR4f0005_WYG_062-9a>¶
第四橋頭縱逺目一條眉綠界江天蕭疎老筆猶常見¶
最愛清新七字篇¶
斜照翻江石壁明草堂髙致與秋横呉橋一晌維舟者¶
大有當年李杜情¶
　　張若澄摹宣和谿山秋色圖¶
荔白楓丹繢疊崚出藍妙處恰相應爾叅泉石雙清擅¶
我戒宣和百事能載酒扁舟雲外客掩闗古寺定中僧¶
浮圖百尺堪吟眺擬凭朱欄最上層¶
<pb:KR4f0005_WYG_062-9b>¶
　　王䝉鐵網珊瑚圖¶
有竹昻藏瀟灑侯有石秃兀醉道士間以槎枒古樹枝¶
或俯而垂或軒起妙叅月窟與天根漫云生意長辭春¶
珊瑚鐵網名亦稱想見當年倡和人范緩倪迂應壓倒¶
釣竿欲拂思杜老古來契合别有神一時榮悴真其小¶
　　雨¶
徐零宻灑滿溝渠屈指無過十日餘勑已豈緣¶
天貺弛愁心差爲嵗功紓潤添宫樹敷金戺寒逼生衣¶
<pb:KR4f0005_WYG_062-10a>¶
入綺疏遥想新苖應勃爾老農色喜待晴鋤¶
　　含冬佛手¶
又見兠羅質(閩省四季皆有佛手含冬/而出者以夏月至京師)心驚今去年不¶
曽將一物真是竪空拳春夏秋冬實色聲香味全盤中¶
應笑我結習未能捐¶
　大行皇后遐棄倐經兩月朕遵舊制以十三日釋服¶
　　　而素服詣几筵摘纓聊以盡夫婦之情亦我國¶
　　　朝常例也今既再易月不可同於臣庶百日之¶
<pb:KR4f0005_WYG_062-10b>¶
　　　制以禮抑哀綴纓除髪喪事日逺益切哀悰¶
寤寐求無得夢魂時尚牽亦知悲底益無那思如煎環¶
珮聲疑杳鸞凰信絶傳椒塗空想像兩度月輪圓¶
衷愫心常結音塵日已遐芳踪付彤史時服換輕紗情¶
自長無絶禮惟當(去/聲)豈加底知憂用老新鬢㸃霜華¶
　　無那¶
無那愁中頻入想祗餘夢裡數相逢空思專夜挑銀燭¶
不畏經寒度禁松月宇幾曽輕獨歩星街常杳更誰從¶
<pb:KR4f0005_WYG_062-11a>¶
珊珊幻術非吾慕未斷情田來往踪¶
　　德勝門外¶
綠栁隂中界道寛西山新翠疊雲巒頻年警蹕經過處¶
一雨郊衢頓改觀¶
麥臨芒種堪收半黍沃甘膏更長齊憂慰總緣農務切¶
吟詩豈爲凑新題¶
青蒲演漾碧波風負郭人家畫意同古蹟憑教傳日下¶
薊門烟樹有無中(薊門烟樹爲燕山八/景之一當在此處也)¶
<pb:KR4f0005_WYG_062-11b>¶
　　龍馬歌題郎世寧所畫¶
雲行者龍陸行馬馬猶龍性理固然又聞大宛界海裔¶
時有神龍出其淵合於牧牝牝乃字渥洼龍種昻騰騫¶
孳息展轉盛北地一一如龍見在田徒觀鬐鬛已軒翥¶
更叅變態猶聯翩我知其理不能冩爰命世寧神筆傳¶
坰野坦夷繁百草周以繡嶺帶鏡川齕飲既適馬性恱¶
作息乃得全其天目迷萬錦姑弗論粗陳厥狀真奇焉¶
翹足而陸泅而水飽而卓立倦而眠怒者奮踶嬉者嚙¶
<pb:KR4f0005_WYG_062-12a>¶
癢者摩頸躍者旋突者騖者競相赴或改其意中俄延¶
或背而馳似相忌或依而就如相憐夫惟衡軛之不藉¶
故無竊轡與詭銜魯頌一言蔽詩義䝉莊數語包全篇¶
驊騮騏驥世常有誰言今也無曹韓¶
　　唐寅夢筠圖即用其韻¶
伏裏移來綠滿庭閒閒常見數峯青稗官仿彿傳生日¶
玉局風流貌壽星笙筑頻敲牕外韻龍蛇交走月中形¶
先生隱几非無意無色聲天寄視聽¶
<pb:KR4f0005_WYG_062-12b>¶
　　仲夏御園閒詠¶
擬散閒愁駐御園無端翻致黯銷魂但逢景物試追想¶
率覺凄凉不忍言偕老羞㸔連理樹忘憂空對背堂萱¶
稍贏雨後千畦綠穡事常年繫念繁¶
錦蹊紅雨早成塵節撫南訛律又新今嵗春光欺我過¶
當年心事共誰陳巢梁乳燕呼兒切䕶水文鴛命侣頻¶
攬結尋常怡性處云何長遣兩眉顰¶
　　新蟬¶
<pb:KR4f0005_WYG_062-13a>¶
出樹迎薫早臨風送響清即聽喧寂韻堪悟有無生嘒¶
嘒誰教爾嘵嘵匪爲名已難堪觸景况復隔窓鳴¶
　　夜雨¶
剛覺炎微盛旋欣雨恰零隨風仍入夜離畢叶占星想¶
沃私田綠遥滋逺岫青能無愁少慰頗慚(去/聲)德無馨角¶
枕清凉切宫壺魂夢醒淙然簷響奏朅憶曲淋鈴¶
　　雨後瀛臺¶
朝暾散曙光徂雲在空宇趯坡花木叢太液鳶魚聚潤¶
<pb:KR4f0005_WYG_062-13b>¶
含草味馨漲益瀑聲怒山亭水榭間並輦同舟所孑然¶
成暫來愴爾獨延佇景光迅與否瞥眼半年許(自幸魯/迴鑾值)¶
(事故今始/至瀛臺云)¶
　　泛舟¶
木蘭輕盪白雲磯宿潤猶含朝爽微却對青蒲思故劍¶
已㸔綠芰換新衣萬幾無曠増乾惕庶吉翩來待指揮¶
(是日引見庶/吉士散館)我是任兼天下者愁懷一徃恐成非¶
　　題劉珏清白軒圖¶
<pb:KR4f0005_WYG_062-14a>¶
靣水背山地延清致爽居愛僧非佞佛酌酒且論書樹¶
態生風後峰容濯雨餘維摩逢覆釜得意兩如如¶
　　錢榖千山烟雨即用圖間原韻¶
後溪水已漲前溪路復幽蓑笠一身雨生涯半葉舟¶
　　率題薩都剌萱蝶圖¶
試㸔花間蝶翩翾自有儔金萱空樹背可許一忘憂¶
　　項聖謨松濤散仙圖即用自題原韻八首¶
天倪叅有契逸興引無端壺裏年為日松間夏亦寒依¶
<pb:KR4f0005_WYG_062-14b>¶
峰開路窄導水入湖寛如柱干雲筆孤登自覺安(聖謨/自䟦)¶
(有嘗夢筆立如柱上有層級予/登而據其毫端鼔掌談笑之語)¶
飛瀑銀披峽廻峯翠倚天無人鎭敲户有客祗談元妙¶
趣方招隱佳名號散仙(䟦又云丙寅六月畫招隱圖此/其第二圖也自詠詩有偃息松)¶
(濤一散仙之句/因以命圖云)最憐石壁上宛識戊辰年(圖成年月題/卷中石壁上)¶
曹子詩如畫淮王事已塵登仙徒有籙妙筆見斯人道¶
潤何須藥心閒自合真蓬瀛方寸内不必問滄津¶
佳蹟神常足清詩意亦閒坐堪消夏日聊以解愁顔筍¶
<pb:KR4f0005_WYG_062-15a>¶
蕨爲供養漁樵自徃還枕流碧溪畔常聽戛雲環¶
分茗童司銚敲棋僧到門但教適偃仰那復計饔飱山¶
盡雲成障溪廻樹作村忘憂應箇裏樹背不須萱¶
溪山列三品是地果堪居爽籟生前澗濤聲到别廬鶴¶
耽清夢逈梧鎻碧雲疎謝賦無雙美形容覺有餘¶
百二十年物(自崇禎戊辰至今/戊辰百二十年矣)光隂轉轂中騁懷聊爾¶
爾入眼尚濛濛可愛横贉句一耽故紙風武陵原有路¶
靜者得相通¶
<pb:KR4f0005_WYG_062-15b>¶
山色因心逺泉聲入目凉蕭齋背嘉樹素館倚崇岡結¶
搆無遺憾筌蹄想并忘延平合招隱共入石渠藏(招隱/圖舊)¶
(識石渠寳笈今復得此/巻可稱劍合延津矣)¶
　　賦得平秩南訛(得官字八韻/)¶
申命傳和叔司時候火官扶陽防徃復秩序驗暄寒日¶
永承軒紀風薫待舜彈恢炱咸自得旉暢有餘歡黍坂¶
雲霏綠榴蹊錦羃丹民因人意遂鳥革物情殫試仰時¶
雍盛方知福斂難撫辰今古責返己意靡安¶
<pb:KR4f0005_WYG_062-16a>¶
　　賦得玉壺氷(得瑶字八韻/)¶
無端陳雅質箇裏貯清標内外無纎翳虚明以類招坐¶
來人自淡望去暑全消凝㸔珠成顆融傾汞作條誰能¶
輕比似可許濫鎪雕石髓仙家遺琅霜天上邀周旋惟¶
義府式度喜文瑶一片堪呈處洛陽人豈遥¶
　　賦得五月鳴蜩(得寒字八韻/)¶
炎律當中夏蜩聲出上䦨恰纔傳栁外展轉度牆端可¶
識琴精蔡何湏彈避韓喝秋時應速飲露意先寒隔葉¶
<pb:KR4f0005_WYG_062-16b>¶
鳴猶弱託枝翼尚單要知形亦幻漫遣力全殫别院鶯¶
花老江南櫻笋殘惟餘劭農意幽律靜中觀¶
　　文姬歸漢歌題宋人畫¶
刖足修史猶不許何用千金贖一女去留兩地不忍言¶
十八拍中字字苦明妃無還蔡女還紅顔命亦有夷艱¶
漢家鄉郡原如故二十年來轉眼間何人筆底傳神韻¶
八字雙眉蹙千恨前瞻故國心欲飛廻憶雙兒淚偷抆¶
颼颼獵背朔風生嚴寒那畏歸鞭鳴候門父老意何急¶
<pb:KR4f0005_WYG_062-17a>¶
戎王馬上難為情¶
　　五月二十一日薦¶
　孝賢皇后諡號御太和門閱册寳愴然有述¶
鴻文揚淑德琬葉式精鐫紀實辭無溢稱徽禮有傳喪¶
儀驚漸逺吉祭已如然(上諡禮用吉/祭與喪儀異)定論符宫府芳名¶
協孝賢展禽聊比例(以后諡孝賢二字乃朕所自定盖/  夫婦相知為深辭足徴信故册)¶
(文中以黔婁/栁下為比)北海那尋仙不忘平生志(先慧賢皇貴妃/定諡時  皇后)¶
(嘗云吾異日期以孝賢為諡可乎/燕語竟成久要追憶尤増痛悼)非私恩愛偏¶
<pb:KR4f0005_WYG_062-17b>¶
　　七才詠題韓滉畫巻¶
　　七才子過闗事不見書傳而前代畫家每傳為藍¶
　　本其姓氏紛紛聚訟迄無確據近得韓滉所繪長¶
　　巻巻故膾炙人口特標有姓名者五而缺其二旁¶
　　稽博証即李東陽楊愼諸說而折衷之當以王維¶
　　岑參為近似爰補其闕而各系以詩¶
　　　宋之問¶
綵樓選句日翩翩美少年那知驢背上䰅髯領七賢世¶
<pb:KR4f0005_WYG_062-18a>¶
代攷莫窮姓名忽已傳足稱忘年交堪比登仙船¶
　　　崔顥¶
司勲亦俊才佳句如隂鏗忽入畫裏㸔少年憶渭城如¶
何冒風雪聯轡將焉征¶
　　　王維¶
透得詩畫禪逢塲聊作戲藴玉山故輝含珠川以媚破¶
帽與氅衣裝束殊髙致試㸔一鞭揮維摩果不二¶
　　　岑參¶
<pb:KR4f0005_WYG_062-18b>¶
馬上執青簡遥識為叅軍清辭留人間&KR0616;&KR0616;如呉均詩¶
人多坎坷流寓劍水濵胡為别杜老而追作者羣¶
　　　史白¶
諫議倜儻人丰姿秀堪睹正史獨遺名發潛可惜許騎¶
牛過函闗闗尹曽逢否(叶/)介紹岑李間莫逆忘爾汝有¶
子世業傳飛白繼其武¶
　　　李白¶
意不喜長安賜金得放返懵騰策蹇驢酒氣餘燥吻髙¶
<pb:KR4f0005_WYG_062-19a>¶
節超塵寰浮名何増損若將比竹林位置嵇與阮¶
　　　髙適¶
達夫尚節義其詩故可傳據鞍意自殊黙搆成佳篇韓¶
相留墨妙致我思古人(叶/)獨惜有遺舛杜老與浩然¶
　　漢玉缾¶
出幽辭子午成器想礛䃴瓌寳漢京重亷貞君子如硯¶
頭霑墨雨世外閱仙魚棐几陪清供興懷静賞餘¶
　　蓮¶
<pb:KR4f0005_WYG_062-19b>¶
承暉揚素質冒沼㺯幽馨朅對懷今昔坐令空色形展¶
新芳意足依舊晩橈停堪以方清淑非闗比尹邢¶
　　獨不見¶
文窓窈窕夏室凉牙牀繡幔風前張夢無行雨來襄王¶
銀塘水浮青雀舸泛泛鴛鴦或右左一别仙源尋不可¶
西峯秀色景如前年年七夕雙星筵牛女應笑無㑹緣¶
蠟炬成灰落花片火傳春到依然轉夜臺之人獨不見¶
　　静¶
<pb:KR4f0005_WYG_062-20a>¶
豈是大賢能克己漫稱古佛早安心悲欣過後惟餘静¶
檢校前緣没處尋¶
　　消愁二首¶
氷簟風微爽銀壺日最長覆階槐葉宻撲户棗花香南¶
郭新登麥西疇遍挿秧消愁憑問穡野老試商量¶
學字成清寄吟詩作日程隨緣禁痛定任運息情營天¶
濶雲非繫波空月自明一般幽契處安得著將迎¶
　　夏至遣親藩恭代¶
<pb:KR4f0005_WYG_062-20b>¶
北郊怵惕靡安徬徨有述¶
北郊臨大祀代禮制初宣(朕自即位以來行今北郊之/祭每嵗無不親    以  后)¶
(喪未踰百日故遣代祭/誠虞不㓗匪慮身勞也)祗以新除沐(朕素服兩月而除/沐兹尚在三月中)¶
(云/)猶虞礙吉蠲瓣香精室裏悃愫¶
澤壇邊胥荷安貞德宏承資始天可能通旭卉敢不潔¶
鉶籩廻首思¶
恩命流光十五年(憶自雍正癸丑毎嵗䝉後又皇考恩/命代祭    北郊即位    每嵗親)¶
(行屈指至昨年盖/十五次莅事矣)¶
<pb:KR4f0005_WYG_062-21a>¶
　　偶為竹泉春雨圖兼題以句¶
戛玉垂珠幾萬竿猗猗石罅激鳴湍玉堂儘有琳琅輩¶
(是日考翰詹/輙以命題)淇澳閒情試賦㸔¶
　　漢玉璜有制為懸磬以進者詩以詠之¶
憶昔崑山英氣發卞氏琢成雜佩物非琚非珩如半月¶
九原曽伴萇𢎞骨瓌寳至竟難埋沒牧童失火重瞳掘¶
剔除苔蘚色怫鬰土華剥蝕不可扢雷紋夔篆細毛髮¶
當年佩服聯黼黻制為懸磬想抱屈璜欲言之口終吃¶
<pb:KR4f0005_WYG_062-21b>¶
　　題唐寅畫鍾馗¶
進士已成仙伯狀元祗類魌頭未免獨遺餘恨怒衝髩¶
髮颼颼¶
　　六月朔日作¶
蠣牖招凉啓紗㡡借月懸消愁資義府克己制情田梅¶
雨思霑野薫風静在絃階芳紛異卉缾韻擅新蓮溽暑¶
行臨矣徂春已邈焉每因時序易一為感傷牽¶
　　賦得洞庭張樂(得和字七言六韻/)¶
<pb:KR4f0005_WYG_062-22a>¶
憶昔軒皇臨楚澤因傳廣樂按雲和宫商之外有神解¶
律吕以來無是過湘渚竹如賡節奏君山樹欲舞婆娑¶
伶倫何幸裁清管正則非時問汨羅鸞鳳不教棲玉圃¶
魚龍宛爾出烟波太和終古咸池㑹還勝峰青想舜娥¶
　　嘲擘藍¶
　　擘藍蔬屬也有育類木本經廿餘春秋者故戯嘲¶
　　之¶
擘藍可以供盤餐味比霜菘及露薤阿誰培植類雞樹¶
<pb:KR4f0005_WYG_062-22b>¶
歴嵗經冬常不壞優孟衣冠竟異羣欲傲連畦蕈薑芥¶
春前㺯影争庭竹秋後避寒辭苑檜汝㸔大椿將散木¶
䕶惜人工夫豈賴斥仙充隱古有之卉物區區亦奚怪¶
　　香山值雨¶
山峻生雲易林深過雨凉霏空纔淅瀝廻望劇蒼茫澗¶
葉皆増潤巖葩各鬪香方欣沃稌黍漫慮濕衣裳¶
邇日炎方盛遊山雨乍逢新愁消幾許舊恨覓無從飛¶
瀑鳴湘筑連岑濯玉蓉趂晴倚嘉樹殘滴韻重重¶
<pb:KR4f0005_WYG_062-23a>¶
　　香山即事五首¶
山裏隂晴渾不定雨餘花草似多情忽然日照千峯翠¶
剰有崖泉㶁㶁鳴¶
到來九夏無煩暑望去一空多白雲我更何心問景物¶
静中即事自生欣¶
山鳥不緣人巧舌胎仙常飲澗澄心當前妙趣供遊憩¶
一晌忘言足古今¶
烟霏濃淡蔚林閭恍可髙齋一校書便是前畨清賞處¶
<pb:KR4f0005_WYG_062-23b>¶
别來眨眼半年餘¶
翠巖有問如何答散悶非闗覓句來熟處難忘偶㸃筆¶
更教觸念引餘哀¶
　　玉乳泉¶
夤緣穿薜徑迤邐入松門玩水因清暑尋流亦到源暗¶
琴淙乳竇明鏡漾雲根不息成功德酌之随缶盆¶
　　新月¶
新月尚韜光山中亦自好入夕寒生輕近峰魄墜早餘¶
<pb:KR4f0005_WYG_062-24a>¶
影舞松杉清况悅禽鳥我聞埽愁帚可以開懷抱而胡¶
倚詠間懣爾増煩惱¶
　　偶仿王䝉䥫網珊瑚率題以句¶
黄鶴山樵自逸民玉崖范生亦髙士一時酬倡留墨戯¶
致我興勃掀髯起摹將皴法石為根枯枝不約秋與春¶
更森筠籜蒼巖畔崛强飄蕭率可人圖成自視笑絶倒¶
筆法何須論嫩老寓意風流聊爾為刻楮求工見何小¶
　¶
<pb:KR4f0005_WYG_062-24b>¶
　¶
　¶
　¶
　¶
　¶
　¶
　¶
御製詩二集巻四¶
