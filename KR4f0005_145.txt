# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:11.073421
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷八十七
<pb:KR4f0005_WYG_145-1a>¶
欽定四庫全書¶
御製詩二集巻八十七¶
　古今體一百十三首(己夘五/)¶
　　夏日討源書屋¶
清蹕¶
起居晨露瀼仙園雨後¶
樂無央退臨書屋臣鄰接原似年時景物芳¶
天眷承餘知凜切¶
<pb:KR4f0005_WYG_145-1b>¶
聖文味處覺思長屬辭晰理頗猶易獨是躬行恧未遑¶
　　雨後萬壽山三首¶
雨後山容總濯如日長㡬暇試臨諸林泉知我曽愁否¶
邈爾忽經兩月餘¶
稲田剛覺水生纔戢戢新秧可布栽二尺湖消還待漲¶
咄哉吾豈為湖來¶
雲羃西山不見頂情知今夕更為霖望誠難既霑偏易¶
清慨未紓憂後心¶
<pb:KR4f0005_WYG_145-2a>¶
　　玉瀾堂¶
雨後昆池上澄懐一濯清漪瀾來轉蕙生玉有環瀛自¶
是消愁慮方知起豫情廻思悶三月餘意未能平¶
　　偶題味閒齋¶
前臨溪水後依山朗潤清華足味閒毎到未能坐逾刻¶
却因無逸憶其間¶
宻雲過雨又生山今日心纔得稍閒翻慮即因成怠勝¶
操存祗在莫知間¶
<pb:KR4f0005_WYG_145-2b>¶
　　留雲室作¶
山隂多石壁倚壁可結廬英英出縫罅冩楹任巻舒眠¶
則高謝徐攓寜逺學蘇止既不知有去亦弗覺無是曰¶
留而已今來偶伴吾¶
　　搆虛軒¶
峯頂雲軒四望舒天光物色總如如斯時㸃筆欲成句¶
㑹以無形搆以虛¶
　　徐揚梨花雙燕¶
<pb:KR4f0005_WYG_145-3a>¶
白於海棠紅於李一雙玉燕掠銀雲氣求之理物猶識¶
易簡都詮大塊文¶
　　詠玉馬¶
美玉與良馬都稱乾徳為琢磨成特逹筋骨自權竒何¶
必施鞍勒天然伏虎羆風人詠空谷體物引遐思¶
　　驟雨(六月十/八日)¶
殢雲拖雨來頃刻長空黭黮如塗墨湱然奔㵼岷峽江¶
世界倐作白銀色眼前變幻真復竒凉風不較徐徐吹¶
<pb:KR4f0005_WYG_145-3b>¶
風猶畏强而凌弱炎凉世態夫何疑¶
　　朗吟閣¶
畫閣雲楣¶
聖藻書題名猶在我生初(閣名猶所題皇考/潜邸時    也)爾時¶
海濶天空意厥後¶
朝乾夕惕居空色¶
佛詮付茫若治安道要正慙如孩提常此聞詩禮石火¶
流隂越感予¶
<pb:KR4f0005_WYG_145-4a>¶
　　題池上居¶
池上居偏夏日宜萬㡬清暇每於斯喜因逺隔凡塵處¶
愁是多逢望雨時嵗久種松入畫格庭隂欵鶴得仙姿¶
清吟一晌不殊昔攬鏡何來鬢㸃絲¶
　　君子軒¶
吾亦愛箖箊琅玕繞砌除自將俗事逺如與善人居古¶
月度時白清風拂處虛從來戒㫖酒嵇阮豈希渠¶
　　雨來西山西¶
<pb:KR4f0005_WYG_145-4b>¶
雨來西山西祗訝天外同霏絲設在五臺峯頂望應是¶
迤東雲作時数百里即殊眼界千里萬里殊何疑方隅¶
遠近誰所為無過名象偶謂之孰能脫爾忘拘墟吾將¶
與之和天倪¶
　　題董邦逹畫¶
㡬曲湖山冩楚紙是中覔句欲題諸設非有道迥超俗¶
焉得無端便起予樹解鳴風都颯爾山方過雨尚娟如¶
溪邊舴艋閒抛却想薄烟波釣叟漁¶
<pb:KR4f0005_WYG_145-5a>¶
　　喜雨十首(有序/)¶
　　龍見度長贏閏夏寜遲降種鶉躔臨小暑登秋亟¶
　　待為霖自開旬恰數庚辛庭縁墨蜧迨浹夜頻連¶
　　甲乙埜舞商羊苑畔聼催耕瑩透一犁翻玉亭邊¶
　　看誌喜潤分七字含毫於時陣不蹴以常酣雲非¶
　　烘而自合山容容兮披絮田的的矣跳珠樓頭萬¶
　　瓦流黄舟尾半篙漲緑糢糊樹影料量米景尤濃¶
　　羃䍥荷香省識周情更逺以至蟬吟趁曉依然咽¶
<pb:KR4f0005_WYG_145-5b>¶
　　露聲低蚓出侵宵宛爾飲泉操潔爰因即事成篇¶
　　之暇轉憶先時請¶
命之忱六事詎襲桑林歩禱惟祈¶
帝鑒八章曾昭雲漢升歌庻悉民依田司俾貸三輔倉¶
　　農事不可緩也太史漫書六月雨¶
天工其敢貪乎¶
　　　雨陣¶
作勢堂堂正復竒翩翩鶴翼更魚麗六花豈待三冬布¶
<pb:KR4f0005_WYG_145-6a>¶
以衆還成與物施雷厲電明申號令炎官風伯倒旌旗¶
天河壯士真能挽吾亦因之願洗師¶
　　　雨雲¶
爾時㡬縷倐烟消既雨氤氲易羃霄潤出山川合膚寸¶
蒸為霶霈不崇朝&KR0034;霌那放咸池日黯黮旋傾浙海潮¶
信有雲官新授職從今六幕願恒調¶
　　　雨山¶
西山一帶本多童那更昏霾並曀風却自甘霖施霡霂¶
<pb:KR4f0005_WYG_145-6b>¶
頓看翠巘濯巃嵸簇雲起每籠峯上祥&KR0584;飛如展畫中¶
祗有招提禪徳好向來憂樂付空空¶
　　　雨田¶
千里郊原足一犁烟蓑雨笠赴時齊黍粱見說無憂晚¶
(農家言小暑得雨後及時播種/黍粱仍可有收以未入伏也)秈稲應知有穫低勤矣¶
或聞羣夜耨(傳聞農人乘雨耕/耨或夜以繼日)嗟哉力作我蒸黎繼兹¶
䖍祝頻霑霈佇待西成錢鎛擕¶
　　　雨樓¶
<pb:KR4f0005_WYG_145-7a>¶
颯景宜人拾級看臨湖倚遍曲欄干欲來風滿先傳信¶
乍止雲低又送寒趙笛一聲吹不斷湘圖八幅展非殘¶
晩來西北明霞脚猶見新波漲蓼灘¶
　　　雨舟¶
旱甚魚遭竭澤憂舟膠都類置杯舟所欣大霈蘇物命¶
詎為長川暢已遊桂棹筠篷方利濟明灘暗瀬總増流¶
一帆書畫襄陽似風片烟絲卒未休¶
　　　雨樹¶
<pb:KR4f0005_WYG_145-7b>¶
根固童童松栢枝其餘樹葉率黄萎幸逢嘉霔敷優澤¶
一洗紛塵轉潤姿憂稼能誰憐及汝回蘇即我未殊伊¶
最欣入夜息羣籟㸃滴空林颯㳫時¶
　　　雨荷¶
隰有荷花浄植姿無端今嵗發榮遲水芳可識偏愁旱¶
君子由來也待時竟谷沐餘淡香永溢塘濯出湛華披¶
汞珠顆顆擎瓊蓋那數金盤露似飴¶
　　　雨蟬¶
<pb:KR4f0005_WYG_145-8a>¶
鳴蟬亦覺少尋常雨裏方聞爭奏簧佳卜乍教勝螻蟻¶
暗謀可復慮螳螂流聲亂㸃興還歇曵響棼絲悠且揚¶
徳潤普施滋萬彚含生稽首大醫王¶
　　　雨蚓¶
潤逹黄泉蚓上行雖然無口亦揚聲蟠如百合乃天賦¶
幻作威汚(平/聲)是土精以屈為伸頗契理就乾棄濕本求¶
生功歸造物蘇家記那忘前兹渇望情¶
　　漢玉鳩頭¶
<pb:KR4f0005_WYG_145-8b>¶
京索聞鳴瑞有由自兹刻玉飾鳩頭恍疑廣受歸東海¶
娛樂田廬賜物留¶
　　熱¶
雨後土溽潤濕氣蒸為暑雖無鑠流威頗憚温漬苦氷¶
盤縱却炎清宴遑寜處况當甫霈霑趂時農功舉嗟我¶
三農夫曝背真勤楚更念黍與稷稚苖纔出土暢逹藉¶
暑催亦頼灑凉雨早晩幸可期霉生看柱礎¶
　　鄒一桂花卉翎毛¶
<pb:KR4f0005_WYG_145-9a>¶
雞冠花側立鵾雞情與無情一羼提奚必主賔特形異¶
恰看老少得年齊(雁過紅一/曰老少年)秋前彩幘争擎露月下歌¶
裳自舞霓祗有太真耽晏起(秋海/棠)厭他吚喔五更啼¶
　　急雨(六月二/十一日)¶
東北生雲東北風天邊睫眼來天中摩醯首羅數(上/聲)不¶
及傾江倒峽噴長空山似海石樹如瀑湖水涸消霎時¶
足雨收雲斂颯凉生㸃滴連林蔚新緑¶
　　恭奉¶
<pb:KR4f0005_WYG_145-9b>¶
皇太后觀荷作¶
既雨乘朝爽觀荷迓¶
聖慈浦中都織錦天際又霏絲浄植呈芳度紅裝照碧¶
漪底知異凡品此地是西池¶
　　題素心堂¶
山不在高水亦澄秀兼山水趣偏勝靜参倪筦禽魚適¶
悦可襟懐翰墨憑徵士愛他即景句羲經得我素心朋¶
雖然未敢眈閒逸肯構恒斯勵繼繩¶
<pb:KR4f0005_WYG_145-10a>¶
　　芸暉屋¶
書圃禮園無斁好甌香研淨有餘欣惜分隂是前賢語¶
正愛清暉照古芸¶
　　海嶽開襟歌¶
　　樓名上有扁曰乘六龍¶
滄池瀁瀁蛟龍窟中聳玉臺規寳月祖洲之草琪樹枝¶
襲芳籠影水精闕周禆瀛海誠曠哉崑嶠方壺縮地來¶
八琅雲璈底須奏松風朅聼塵襟開芥舟祗需坳堂水¶
<pb:KR4f0005_WYG_145-10b>¶
溟渤何勞千萬里得其環中逰物外棗葉須彌皆一理¶
我之所戒在求仙海嶽寄興屬偶然保合太和勵體乾¶
時乘六龍以御天¶
　　文徵明竹蘭¶
淇澳風依空谷香氣求雅合此同堂衡翁寓意真超俗¶
所見猶思鶴阜旁¶
　　西直門外¶
視朝清曉返宫庭攬轡觀農度野坰曽是望雲愁赤地¶
<pb:KR4f0005_WYG_145-11a>¶
何期一雨總廻青¶
　　季夏悦心殿六韻¶
往來雖路便今嵗乃初臨先是都愁旱兹番幸獲霖敢¶
云沐¶
天眷惟益勵吾欽磴石得披歴齋書偶繹尋古香棄㡬¶
暇穡寳待秋深未可輕言悦悦斯虞放心¶
　　題畫舫齋¶
樸齋㡬架俯琳池等度名稱畫舫宜明月清風自無盡¶
<pb:KR4f0005_WYG_145-11b>¶
筠篙桂棹底須施滄浪清濁付童子烟雨瀟湘訝虎兒¶
祗有載舟規義切十思疏裏得吾師¶
　　雲岫¶
湖水未増波岫樹已廻翠夏季景始佳雨後雲生易巖¶
廊接芸室拾級探幽致逐歩薈蔚状愜懐蒼茫意¶
　　戱題液池荷¶
池涸零星㡬朶花那看膏沃致光華因之有㑹昌黎語¶
未得真源漫自誇¶
<pb:KR4f0005_WYG_145-12a>¶
　　養心殿對雨誌懐(六月二/十四日)¶
適纔郊外來悉心閱農務高下總廻青刺土新秧佈下¶
隰實潤濕高原耕不誤及觀太液池涸澤仍如故因思¶
再雨佳傍晩霏甘&KR0584;雞樹枝生烟鴛瓦溜垂霔玉溝流¶
不及釦砌積水聚此雨誠酣暢&KR0908;渠定灌注清苑應普¶
霑潞河通舟路交易噬嗑資刳木渉川輸民惟赴時勤¶
我以大公付絶勝補偏為功倍¶
天恩遇¶
<pb:KR4f0005_WYG_145-12b>¶
　　夏曉西苑¶
視罷朝儀换禮衣朅從西苑攬清暉液池見有波披縠¶
天宇時還雨㸃璣草木春機纔得復黍稌秋稔又將希¶
略饒餘興觀魚樂害馬除看鷺逺飛¶
　　素尚齋¶
樸棁曽非藻幽齋雅欲仙松間覔雲徑石罅眄壺天雨¶
足花噴麝風過鳥逓絃愁中久抛置今得稍周旋¶
　　純一齋¶
<pb:KR4f0005_WYG_145-13a>¶
　　在豐澤園中¶
皇祖御額也¶
過雨乘晨爽逰園憩舊齋即今對景日仍¶
昔重農懐綈几披芸簡松簷仰¶
古釵兩言賅衆義未易渉津涯¶
　　魚樂(亭名/)¶
禽去絶駭驚漲生任潜躍豈必藉濠梁今來識魚樂¶
　　題國學瑞槐圖六韻¶
<pb:KR4f0005_WYG_145-13b>¶
黌宫嘉䕃樹遺蹟緬前賢初植至元嵗重榮辛未年竒¶
同¶
曲阜檜靈紀易林乾徵瑞作人化符祥¶
介壽筵(辛未嵗是槐聖母六旬/大慶時    適重榮)喬柯應芹藻翠葉潤觚¶
編右相非誇繪(大學士蔣溥釋奠見/之因繪圖并紀以詩)由來事可傳¶
　　御園雨泛¶
湊雲為雨易溽暑應時行霏拂池塘過漲浮艇子輕凉¶
絲侵袂濕亂㸃激波明曰乂兼暘祝悠哉望嵗情¶
<pb:KR4f0005_WYG_145-14a>¶
　　湛渌室¶
小屋三間俯小溪活流湛渌也堪題誰云雞肋無多子¶
藉悟漆園觀物齊¶
　　學圃雜興五首¶
北村有隙地種樹還藝蔬清溪貫其間不井可轆轤將¶
謂無愁旱川涸圃漸枯乃悟凡百為省力非良圖¶
雨足百糓滋我圃亦日好烟甲黄轉緑萎葉潤蘇槁果¶
可待秋實菜即摘露曉圃人乃色欣資益良不少高謝¶
<pb:KR4f0005_WYG_145-14b>¶
漢隂翁懃恁甕自抱¶
年年問所獲不償灌藝資信斯恒失利外應無圃師我¶
非事辜𣙜人情亦欲知為公與自為(二皆/去聲)所差在毫釐¶
既慚彼芻蕘小節應聼之¶
樊遲請學圃子云小人哉偶觀自無礙町疃左右開順¶
木為政方佐糓祈年懐¶
漾舟進圃門夾岸菁蔥美雲湊又霏絲便因觀雨裏既¶
易寜忘艱對此還思彼於焉樂生意亦以参物理光明¶
<pb:KR4f0005_WYG_145-15a>¶
祝匏𤓰吾謀非為己¶
　　半月臺歌¶
望月惟有登臺宜不規其滿規半時半可至滿滿將虧¶
此義吾聞諸庖羲開襟海嶽樓閣重(臺在/東岸)忽如擁出滄¶
溟東玉階瓊戺露半面弗升弗沉懸半空半空可望不¶
可即世界渾作琉璃色太白單父望鏡湖我亦因之動¶
遐憶仙人結璘捧玉壺以酒觴我我不須漢文百金尚¶
未逮唐堯蓂莢安知乎¶
<pb:KR4f0005_WYG_145-15b>¶
　　詠側理紙¶
異域傳竒製今時見古初海苔堪響像魚網此遺餘山¶
谷雞毛筆右軍龍爪書似伊方合用笑我欲何如¶
　　直𨽻總督方觀承奏報保定得雨¶
雨足餘愁為保陽均霑幸得閱來章載咨方伯休稱慶¶
致此吾猶愧未遑¶
　　河南廵撫胡寶瑔奏報開封得雨¶
豫省春佳夏同旱鄰封延及是吾愆還教同日霑膏澤¶
<pb:KR4f0005_WYG_145-16a>¶
(胡寶瑔奏稱亦於六/月十二三等日得雨)額感敬勤心益堅¶
　　題張宗蒼溪亭潄玉¶
雲間振鷺半空垂落就稍平滙作池記得范園聼雪閣¶
憑欄一晌㑹心時¶
　　喜晴(閏六月/初三日)¶
邇來霔雨常霈施雲拖間(去/聲)或霏細絲髙下種已佈將¶
遍日以暄之斯為宜湖減二尺倐已復滿阬滿谷溪流¶
肥田父老談又可聼再雨恐致泥塗滋稚苖方長欲受¶
<pb:KR4f0005_WYG_145-16b>¶
曬更虞蔓草難耘耔乃顧孟婆云爾胡畏强而侮弱而¶
今胡不風從西北吹昨晩陣雨罷東方見虹霓徹夜星¶
朗晨曦披霽景萬物都熈怡人情變幻於斯可知纔廿¶
日耳又有喜晴時天地之大人猶有所憾吾為政者安¶
得每人而悅之¶
　　戱擬夏卉八香圖各題短句¶
　　　蘭¶
春黄秋太紫緑色夏欣猗習習薫風裏都梁鼻觀吹¶
<pb:KR4f0005_WYG_145-17a>¶
　　　夜來香¶
聞是海西種偏標齊代名還似華林苑舞罷獨盈盈¶
　　　晩香玉¶
傍晩艶香放形如小玉簮嗅復鼻根浄何殊薝蔔林¶
　　　茉莉¶
雅友清芬擅宣和列八芳高謝金蛾軰新交又厠香¶
　　　珠蘭¶
弱榦挺長穂瓊珠覼覼垂三閭如紉佩覺復此為宜¶
<pb:KR4f0005_WYG_145-17b>¶
　　　荷¶
態合擬仙人品早稱君子八香結夙盟屬應執牛耳¶
　　　栀子¶
十里香盈谷六月雪封枝玉欄干側畔等度是仙姿¶
　　　玉簮¶
花色白多香玉簮最郁烈美人起晨裝搔頭一枝折¶
　　雨後逰静明園雜詩¶
宿雨空林泮曉烟静明耐可試鳴鞭青龍橋迤西偏好¶
<pb:KR4f0005_WYG_145-18a>¶
水足青秧蔚稲田¶
昆明湖漲水如舊况是靈源漲益多分付林丞善節蓄¶
(司苑者始歎水不足略過常凖即欲宣減有/司常態付之一笑因命多瀦湖中毋擅啟牐)莫輕偷洩¶
好恩波¶
祈神亟來每亟返既恐凟神亦鮮來旋轉乾坤靈雨遍¶
乃知神復有需哉¶
樹洗塵封峯染翠也如人始笑開顔煩憂三月付誰是¶
㡬㸃霜添攬鏡間¶
<pb:KR4f0005_WYG_145-18b>¶
慈姑葉長知㡬日巧婦巢深見乍時恰憶閒官白居易¶
經旬還不到家池¶
雲如含緒飄空逸蟬解曵吟過樹長詩思從來勃雨後¶
懋勤供奉又應忙¶
　　鏡亭¶
一朶峯亭臨鏡水亭得鏡名乃所以玉鏡臺實雅相宜¶
聞道太真物即此¶
　　函漪齋得句¶
<pb:KR4f0005_WYG_145-19a>¶
山右斯齋好臨湖倚碧峯大開忩朗朗俯挹水溶溶可¶
以澄塵慮因之涌藻胸那更勞陟巘濕翠出雲重¶
　　題飛淙閣¶
雨後飛淙謖且雄&KR0619;林蹶石落層空應擕焦尾調徽軫¶
寫入松風是異同¶
　　叢雲室¶
翠雲叢隱逕書屋傍花宫膚寸崇朝合三霄顥氣通氤¶
氲纔寫棟閜砢若浮空八伯如逢進吾方愧抱中¶
<pb:KR4f0005_WYG_145-19b>¶
　　翠雲堂¶
堂北隂森森金源雙樹在過雨翠益濃濤翻青色海梧¶
竹不敢鳴衆音之所滙我來實九夏九秋如我待旱樹¶
多廻蘇枝葉曽無改¶
　　竹罏山房作¶
竹鼎茅齋學惠山浮香消得片時閒嶺雲拖雨拂吟席¶
何異九龍薈蔚間¶
　　自玉河泛舟至石舫¶
<pb:KR4f0005_WYG_145-20a>¶
玉河生水可通舟便與乗閒一溯逰石舫却如迎(去/聲)人¶
告不因消長作沉浮¶
　　清可軒¶
山隂一攬結巖軒愛清可拾級散幽歩拂席聊憩坐石¶
壁滿意凉苔色嶔岑𤨏無暇恒在兹谷神應笑我¶
　　嘉䕃軒¶
雲巖得路入林扉咫尺高軒清曠依今日題詩亦已夥¶
夕章待閲可云歸¶
<pb:KR4f0005_WYG_145-20b>¶
　　山西得雨誌事¶
旱氣所流行今嵗徧西北陜民獨厚幸五月已霑澤甘¶
已霑復旱遥望毎太息惟三晋可憐陣雨曽未得爾來¶
渥畿甸引領佳音獲兹始接奏章近逺潤盈尺秋收率¶
可冀閭閻頓改色借種有前諭農時不可失仍願恩膏¶
霶陜甘以遍及¶
　　題玉鏤戱嬰圖¶
巧以峚山質還成玉筍姿天機活潑處引我少懐思¶
<pb:KR4f0005_WYG_145-21a>¶
　　夏日閒居擬陸龜䝉四聲詩體¶
　　　平聲¶
龍池新蓮芳臨漪聼潺湲忩虛松濤清牀寒桃笙斑蟬¶
聲流高林霞光依遥山㡬餘頻拈毫云閒誰能閒¶
　　　平上聲¶
披薫欣南來廣厦美景撫懐新哦陶潜遣夏緬杜甫文¶
琴彈希虞㫖酒警凛禹惟應思民艱往往此暑雨¶
　　　平去聲¶
<pb:KR4f0005_WYG_145-21b>¶
氷盤華浮𤓰貢硯弄素翰圖書堪為鄰桂簵置對岸清¶
風能延凉快&KR0584;象注漢觀耕良紓懐義行慕讓畔¶
　　　平入聲¶
乗凉宜池頭白月拂屋角消炎編芸馡却俗竹玉擢猶¶
然殷先憂亦不悅獨樂閒居吟龜䝉搦筆朅一學¶
　　趙雍採菱圖¶
窈窕吳孃倭墮裝採菱唱出水風凉峯容波態似相識¶
憶在石湖葄碓旁¶
<pb:KR4f0005_WYG_145-22a>¶
　　多稼軒十景詩(有序/)¶
　　一天好雨恰送黄梅九夏新凉初延緑籞豈羡北¶
　　忩笑傲溯兹軒之得¶
名言占南畆菑畬思惟稼以為寶時也髙髙下下各選¶
　　勝以成區色色形形咸對時而有作虛亭致爽浄¶
　　域祛炎屋留五架之儲琴書有託磴引三盤之趣¶
　　風月為鄰嶺畔樓高界畫晨光乍霽洲中磯小拍¶
　　浮晩漲還添池沼並宜詩述者敢忘¶
<pb:KR4f0005_WYG_145-22b>¶
文囿禽魚紛可繪卑之詎擬華林題拈連類十章律取¶
　　分裁五字要以指歸斯在聊隨喜雨命篇矧夫¶
景仰長存如藉嘉禾紀嵗云爾¶
　　　多稼軒¶
　　樸室數楹面勢庨豁東牖臨水田座席間與農父¶
　　老較晴量雨顔曰多稼¶
皇考御筆也¶
徑入翠雲曲忩含老屋深數畦水田趣¶
<pb:KR4f0005_WYG_145-23a>¶
一脉戚農心庭竹張真畫階泉滴暗琴當簷懸¶
聖藻每至起予欽¶
　　　寸碧亭¶
　　出多稼軒假山嶙峋嶻嶭尺寸千里盤石磴而上¶
　　縛竹為亭名曰寸碧¶
攅蹙翠瓊表翼然亭子凉騁觀延緑墅勝概學黄岡松¶
架炎偏爽花棚静益香每來期黙識不必展縑緗¶
　　　水精域¶
<pb:KR4f0005_WYG_145-23b>¶
　　石溪方可半畝朗榭臨之飛泉淙淙有聲杜甫詩¶
　　云心在水精域信能傳神¶
絡石縈林邈飛湍雲錦淙嵐扉沿得得花雨落重重可¶
遲(去/聲)平橋歩恰聞逺寺鐘只疑幽絶處仿彿賛公逢¶
　　　静香屋¶
　　水精域之西一室蕭然柳宗元所謂視之既静者¶
　　於斯屋有㑹心焉¶
洞房含窈窕芸席足清嘉書史道腴味林泉静致賒迎¶
<pb:KR4f0005_WYG_145-24a>¶
風聼竹籟過雨展蕉芽鼻觀獨深永名言未可加¶
　　　觀稼軒¶
　　憩於室忩為宜登於磴䑓為宜此軒在臺上不施¶
　　户牖故觀稼恒於此¶
敞榭崇基表鱗塍俯水田鋤雲將笠雨箱萬復倉千要¶
以知艱設寜因綴景傳¶
璇題標兩字¶
家法訓祈年¶
<pb:KR4f0005_WYG_145-24b>¶
　　　釣魚磯¶
　　廻廊接小亭獨出水中時弄竿綫不在得魚否耳¶
階下水潺湲春鯈出水閒綸竿偶可試網罟定須刪潜¶
躍淵將渚噞喁往復還¶
當年寓渭上此日仰¶
墻間¶
　　　招鶴磴¶
　　岈然窪然之間羽客彳亍緩歩雖不招之而意有¶
<pb:KR4f0005_WYG_145-25a>¶
　　顧惜弗去者矣¶
篆文苔磴滿鶴蹟印來斜未可乗軒駕雅宜㸃畫义樂¶
看長(上/聲)毛羽意喜寓烟霞何必孤山側偏稱處士家¶
　　　互妙樓¶
　　山之妙在擁樓而樓之妙在納山暎帶氣求此互¶
　　妙之所以得名也¶
層構單椒上前峯復列屏吸呼通顥氣表裏接山靈静¶
樂宜情性筌蹄冺色形環中得深造可以玩羲經¶
<pb:KR4f0005_WYG_145-25b>¶
　　　印月池¶
　　一月千川寜獨此一池然一池之月即千川之月¶
　　也朅爾靜悟不異¶
當時指月佛詮¶
穿池貯浄水孤月喜居之秋夕寥蕭際春宵澹蕩時一¶
將千豈别半與滿無私¶
金口說如是瞠乎詎易窺¶
　　　濯鱗沼¶
<pb:KR4f0005_WYG_145-26a>¶
　　印月池之右别為一沼有閘通水育熱河美鯽魚¶
　　数百頭取擕為便¶
文鱗千許頭靈籞恣優游濯㦸常看樂投竿不亟求闖¶
萍隄影動戱藻浪花浮¶
在沼曽憑賞常虞奉此羞¶
　　戲題木根馬¶
蕉葉既為鹿木根何妨馬是非仿彿間亦吾深戒者¶
　　賜將軍兆惠書扇¶
<pb:KR4f0005_WYG_145-26b>¶
火嶺炎蒸劇將軍未解鞍國威揚萬里臣節率三單贈¶
奬赤心篤持同白羽看黄香思漫引存問悉平安(兆惠/母年)¶
(高時遣/人存問)¶
　　賜副將軍富徳書扇¶
師進和闐路搗虛事夾攻恩威僕儓識甘苦伍偏同推¶
解厪子念馳驅勵汝忠箑頭題句贈回部播英風¶
　　新月漫題(閏六月/七日)¶
哉生西宇玉蛾彎可望應知不可攀婪熱嫩凉㑹今夕¶
<pb:KR4f0005_WYG_145-27a>¶
却縁閏節夏秋間¶
碧霄清永絳河披便擬鈎應為釣詩只有黄姑心覺苦¶
㑹期一月轉添遲¶
謂饒一度泛湖期三月愁過剰此時信是姮娥善節制¶
㡬曽輕許占便宜¶
　　題金廷標畫¶
誰家亭榭真延凉足山足水足倘徉迎風祗覺竹籟爽¶
過雨如聞荷氣香主翁繩榻恣盤礴童子適適各尋樂¶
<pb:KR4f0005_WYG_145-27b>¶
樓裏何人意不盡緑柳紅欄下珠箔鶴鳴魚戲真性存¶
有臺有沼有植援不擬白傅履道坊定是温公獨樂園¶
温公獨樂樂豈獨白傅履道道亦履老安少懐我所厪¶
觸目賞心喜題此¶
　　熱¶
徳暑方司候快晴亦閱時蒸炎信應爾溽熱豈容辭千¶
畆暄宜稼三庚静下帷書林煩且置黙詠聶家詩¶
　　風¶
<pb:KR4f0005_WYG_145-28a>¶
樹杪㣲㣲泛花間欵欵吹未能催熱去終覺與人宜傍¶
埭期聞籟迎簾欲納颸孟婆冷笑道亦有喜風時¶
　　芳碧叢歌¶
玲瓏湖石邏㠝岏視之茗邈即之閒錦繡舒芳葩㡬簇¶
琅玕摇碧筠千竿碧筠詰曲中得路芳葩如屏後庭䕶¶
文軒五架虛且明夏曉延凉咨政處延凉緬想歌南薫¶
阜財解愠厪萬民每多旱甚盼雨候亦有霖恒望霽辰¶
望霽較可盼雨必一嵗舒眉能㡬日咄哉前言戲之耳¶
<pb:KR4f0005_WYG_145-28b>¶
合是先憂凛無逸¶
　　賦得天心水面¶
細籟拂銀浦素蟾麗太清圓融涵上下表裏徹光明輪¶
漾瀾無定波連魄若擎魚相忘(去/聲)潜躍兎不計虧盈通¶
體惟虛朗怡情冺色聲堯夫拈五字精詣識平生¶
　　夏日含經堂¶
棟梁樸有餘几席清無比炎景玉漏遲凉颸紗牖美縹¶
緗富鄴侯體騐緬朱子砌潤苔篆青盆香蘭箭紫物物¶
<pb:KR4f0005_WYG_145-29a>¶
欣恢炱吾亦樂同爾¶
　　翠扶樓¶
翠蔚偨池閜砢間紅樓高出俯前山底須逰目役神思¶
静領㡬餘片刻閒¶
　¶
　¶
　¶
　¶
<pb:KR4f0005_WYG_145-29b>¶
　¶
　¶
　¶
　¶
　¶
　¶
　¶
御製詩二集巻八十七¶
