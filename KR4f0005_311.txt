# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:16.362094
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷三十二
<pb:KR4f0005_WYG_311-1a>¶
欽定四庫全書¶
御製詩四集巻三十二¶
　古今體一百首(乙未八/)¶
　　夏冠¶
夏冠取其輕紅緯羃黄葛行路及逢雨易藤朱氂掇團¶
體小扵笠哆口大過鉢一朝各有制冔收豈相奪或遇¶
炎暑盛有時亦偶脫漢武弗冠事闢史詩曽抺(漢書載/武帝踞)¶
(厠視侍中如淳注以厠為溷孟康以厠為床邉側孟說/較為近理否則常人登溷尚知避人豈有人主就溷聽)¶
<pb:KR4f0005_WYG_311-1b>¶
(人入視之事曲解相沿/殊不足信曽有詩闢之)然當宴䖏際従衆吾弗别恭惟¶
我¶
仁祖為度式禮括此䖏髫齡扈日夕侍¶
筆札曽未見¶
弗冠撿身¶
聖超拔是誠闗¶
大徳詎惟謹小節五言識實録景仰心如渇¶
　　題敞晴齋¶
<pb:KR4f0005_WYG_311-2a>¶
快霽逰山至敞晴巖齋恰喜善循名到經廿日披幽徑¶
那見微雲㸃太清林下有風都送爽葉間無露不含晶¶
雨頻未致為霖幸即境拈吟略暢情¶
　　清綺書屋¶
曲廊宛轉通有屋更齋東壁是圖書府窓延松柏風綺¶
傷俗斯厭清積健為雄兩字味題額詩詮括箇中¶
　　繪韻樓¶
罨牖林巒霽景鮮濯青拖碧總天然寄言摹倣倪黄者¶
<pb:KR4f0005_WYG_311-2b>¶
生動當知氣韻先¶
　　七月朔日作¶
不雨已數日掄秋為始朝寒天曉氣爽野水漲痕消筞¶
騎行時令沿田觀稼苗由來念黎庶詎是恣逍遥¶
　　知京中晴雨應時詩以誌慰¶
近覺雨微勤京畿慮更廑置郵命傳問謄䟽此遥聞(數/日)¶
(前因山荘雨澤稍勤恐京師或因多雨致澇寄諭詢問/舒赫徳及京兆等兹據覆奏京城六月廿六宻雨竟夜)¶
(至廿七夘時方止勢甚悠揚不致停蓄復親至郊外察/看髙地随時宣洩低窪䖏間有瀝水旋亦消涸農民僉)¶
<pb:KR4f0005_WYG_311-3a>¶
(云與荘稼無礙連日晴/爽扵田禾更為有益)低潦消原涸髙田潤可耘秋成¶
期尚逺惟懼以為欣¶
　　寫三友圗疊舊作韻題句¶
奚必庾嶺及淇岱松竹梅何䖏無有率筆朅然寫三益¶
試問與真同異否真真幻幻人謂之是異是同適當偶¶
直諒多聞我向評(向題三友軒以松喻直梅喻諒竹喻/多闈並就其徳性立論觸類引伸頗)¶
(為彂前人/所未彂)詎不可為帝王友王順長息豈足云一再圖¶
之識以久¶
<pb:KR4f0005_WYG_311-3b>¶
　　雨(七月初/三日)¶
弗雨已五日浽㵟審不妨為聲間(去/聲)踈宻作勢極悠揚¶
地潤易存水雲開喜露陽撫時信時若額手慶農祥¶
　　登四面雲山亭子¶
塞天過雨碧扵藍塞谷落風寒非冷因縁時節不可孤¶
便以筍輿尋勝境立秋雖未巳秋月皜日金颸報秋景¶
數歩一憩陟巉巖樹杪虚亭見崇嶺左右鹿隊何逍遥¶
髙下蟬聲亦清警玉宇直欲換袷衣林海又疑泛野艇¶
<pb:KR4f0005_WYG_311-4a>¶
我到山荘已逾月超凡妙趣今方領遐㢤崆峒拜下風¶
小矣勾漏尋丹井¶
　　玉岑精舎¶
精舎山隂㝡幽夐今年尚未來逰詠雲山四面登亭子¶
據髙向下斯熟徑因而棧齴盤以降林色巒光率真浄¶
拂谷天風吹袂寒徂雲片片無些剩頓令神心一灑然¶
風日恰合秋之孟坐久渾欲忘令昔澄慮扵斯入無競¶
　　湧玉亭¶
<pb:KR4f0005_WYG_311-4b>¶
虚亭架壑俯頗梨為聽為觀並入題湧玉今朝真湧玉¶
盖縁宿雨落巖谿¶
　　貯雲簷¶
構屋深山裏額簷曰貯雲寫楹本無意歸岫亦堪欣據¶
席衣裳潤披箋翰墨芬山田膏雨足且止慢須勤¶
　　小滄浪室¶
崇巖跨飛閣下俯石峽陡岭巆固其常&KR2428;濈乃其偶今¶
朝來雨後乍見銀龍走小貯為滄浪清濁随所受徘徊¶
<pb:KR4f0005_WYG_311-5a>¶
一循名方覺未孤負¶
　　渡河詣普樂寺瞻禮¶
野彴砌石架木為漲来易圮亦易就月前經雨兹重搘¶
便以渡河禮耆囿彼岸平原多種田低禾髙黍如錯繡¶
纔十餘日未曽觀則已吐穂碩且茂或垂(禾/穂)或仰(黍/穂)總¶
殊致芃綠釀黄各争候西成可望為額慶時尚遥虞望¶
難副普樂之意原在斯六波羅蜜非所究¶
　　澄觀齋¶
<pb:KR4f0005_WYG_311-5b>¶
目之官為觀心之官則思觀以外物引思因内㡬馳外¶
物静可拒内㡬動不時内實要於外曰澄乃無為其觀¶
亦自息精一有訓辭¶
　　翠雲巖¶
&KR0008;&KR0008;菁蔥總不分是巖氣抑是雲雰嗣宗迷目艱青白¶
一翠連天迥莫羣¶
四大家難著筆成雲興無礙碧天晴全身裏許翠巖現¶
那更眉毛示永明¶
<pb:KR4f0005_WYG_311-6a>¶
　　七夕漫題¶
相傳牛女節塞外豈殊諸橋倩鹿為鵲田欣雨洗車(是/日)¶
(雨/)辨知杜詩正(杜甫詩牽牛出河西織女處其東萬/古永相望七夕誰見同此語甚正)乞¶
笑栁文虚設以嶺南論斯猶近有餘¶
　　夜雨(七月初/八日)¶
夜雨侵晨卒未休膩雲纔白黒隨稠時行雖曰節猶夏¶
(今嵗閏在十月節遲/是月十三日方立秋)霖盛踊虞潦接秋稼穡可期畏孤¶
望淋漓不斷惄増愁遥遥更有牽懐者報捷恐遲速置¶
<pb:KR4f0005_WYG_311-6b>¶
郵¶
　　喜晴(七月初/十日)¶
昨晚雨陣歇今晨日御鋪目同空宇廓愁與滯雲徂知¶
可涸田潦問猶遲驛途(初九閣章應扵初十午刻至山/荘乃是日酉刻尚未逓到詢因)¶
(初七八等日隂雨連綿潮/白等河暴漲遂致阻滯)所廑莫非事為慰那為愉¶
　　泛月¶
塞苑早晩凉秋湖率罷泛今嵗恰通閏七月中伏占夕¶
陽熾炎熱波風披㶑灧上弦倐已過團輪祗微欠快霽¶
<pb:KR4f0005_WYG_311-7a>¶
浄纎翳木蘭徐解纜乗流任去來弗棹亦弗帆四山暮¶
色侵一空澄景鑑始覺暑氣消漸喜寒光淰(叶/)心與境¶
俱融神如水以淡岸蛩忽送聲原此金&KR1195;驗¶
　　書扇賜将軍阿桂六韻¶
掌握師行掄俊豪事無巨細一心操功成九仞尤應慎¶
志洽諸軍實所褒探路欲因乗怠隙(阿桂奏督兵進勦/巴占賊人因係近)¶
(巢險隘志力抵拒官軍屢攻未下兹扵菑則大海山梁/之西探有昆色爾喇嘛寺又西為章噶若由昆色爾将)¶
(章噶佔得則菑則大海拉枯喇嘛寺均已攔截其内賊/自不能踞守屆時或順山腿下至河邉或涉水而西皆)¶
<pb:KR4f0005_WYG_311-7b>¶
(可繞出勒烏圍之南以斷其與噶喇依往來之路海蘭/察親至其地審度情形統兵往𠞰約扵初三四間即可)¶
(奮力前進以我精鋭𢷬彼空虚諒無不/克云云所籌甚合機宜亟盼捷音速至)攻碉直可壓危¶
撓我居避暑原無暑卿效賢勞真是勞嘉予七言錫書¶
扇凱歌三捷換征袍勉之指日親郊勞紫閣銘勲崇爵¶
叨¶
　　立秋(七月十/三日)¶
金律今朝入所欣連日晴草頭凝露重林表晃曦晶披¶
䖏風含爽看来暑欲征三農心略慰庶可卜西成¶
<pb:KR4f0005_WYG_311-8a>¶
　　副将軍明亮奏報攻克石真噶賊碉詩以誌事¶
宜喜雖經下壓攻(明亮等自得宜喜山梁後復得其茹/寨一帶平坡賊碉遂駐兵基木斯丹)¶
(當噶以/期下壓)近巢力守聚羣戎因教逾月阻多砦忽報雙碉¶
剋衆雄(明亮先因額爾替山梁為勒烏圍門户銳意進/攻而賊衆亦因其地逼近巢穴捨死堅拒月餘)¶
(以來屢攻未下察其旁有石真噶山梁亦為要隘設法/進𠞰亦两次未得今奏至官軍奮勇尅其大碉两座已)¶
(據石包從此至沙爾尼賊已無險可/恃即可剋日進抵勒烏圍為之欣慰)軍雜役喧進猶巧¶
(石真噶一路賊畨守禦甚堅然舎此别無可進之路而/官軍每當進步賊畧聞聲息即鎗石如雨抵禦屢為所)¶
(阻明亮以向来挽運礟位多有邪許之聲賊衆習以為/常不為防備因扵六月廿八日晩派奎林和隆武等為)¶
<pb:KR4f0005_WYG_311-8b>¶
(一隊攻迎面大碉徳赫布等為一隊攻左手石卡阿爾/薩朗等為一隊攻右手石卡舒景安在後筞應值新鑄)¶
(大礟成連夜挽運乗衆聲喧雜之時我兵分隊潛進已/逼碉根賊尚未覺雖溝深濠濶宻布松簽官軍無不一)¶
(躍而過斫門拔柵鼔勇直前廿九日黎明将迎面大碉/全行佔據復合力更進又得其正中大碉並得其旁平)¶
(房二十餘間追殱賊畨二十餘其中鎗著箭跌墜崖磡/者無算即将所得賊人碉卡拆毁趕立木柵三座派兵)¶
(守/禦)将先兵奮效惟忠(此次進𠞰将士等均各奮勇而奎/林和隆武首先攻得大碉尤為超)¶
(衆因勅部同在事出力之将/領弁兵查明等第分别議叙)石包已俯勒圍背捷盼紅¶
旗指日中¶
　　題文徵明書前赤壁賦文従簡補圗巻¶
<pb:KR4f0005_WYG_311-9a>¶
賦錄停雲壬戌秋圖成伯虎兩風流早遺唐蹟曽孫補¶
仍是宋年學士逰明月長江終不改筆花墨雨此恒留¶
何須自遜邯鄲步(見従簡/自識語)佳話一家更孰儔¶
　　将軍阿桂奏報攻克菑則大海昆色爾山梁並拉¶
　　　枯喇嘛寺等䖏詩以誌事¶
勒圍望見阻巴占繞路進攻兵出潛(十七日阿桂奏至/云巴占為賊人㝡)¶
(要門户距勒烏圍不過數里故賊畨悉衆守拒不遺餘力/阿桂屢次統兵往攻均未得手因擬従舎圗枉卡分路)¶
(進攻仍派福康安特成額烏什哈達等分兵三路攻打/巴占以掣其力遂派普爾普泰斐英阿等攻取章噶山)¶
<pb:KR4f0005_WYG_311-9b>¶
(峯海蘭察等随後筞應並攻章噶相近之果克多山峯/其昆色爾喇嘛寺在拉枯喇嘛寺之上扵此一路尤為)¶
(扼要因派額爾特等帶兵進攻其菑則大海各碉令常/祿保等統師攻𠞰又溝内巖洞衆賊蔵匿派巴彦泰等)¶
(往彼截殺不使賊衆来擾而巖洞以下溝内尚有寨/落五䖏則派富興成徳等分頭攻搶並預為埋伏)騰¶
石攀林越溝底屯蜂附蟻上碉尖百餘䖏尅窮巢近三¶
日力殫羣賊殱(初二日黄昏官兵攀林抉石潛宻前行/正由巖洞經過賊人即來衝擾成徳等)¶
(遂圍其溝内寨落巴彦泰等亦敵住巖洞之賊泰斐英/阿等即帶兵直進比至拉枯寺之上各䖏賊人俱來迎)¶
(拒額爾特一面酌留官兵衝壓一面直上昆色爾山梁/進攻賊人鎗石齊下官兵即蟻附登碉𠞰殺並殱其逸)¶
(賊遂奪據昆色爾寺惟時官達色等循梁東上佔至雅/木則碉對面其餘官兵蜂擁而西海蘭察即将果克多)¶
<pb:KR4f0005_WYG_311-10a>¶
(山峯攻克瑚尼爾圖亦克獲所攻之碉富興成徳海禄/巴彦泰等亦将各寨落巖洞全行攻克惟拉枯喇嘛寺)¶
(賊尚死拒初四寅時官達色泰斐英阿額爾特等合兵/従上壓下成徳等従下上攻先将附近各寨克獲縱火)¶
(焚燒烟熖蔽空遂進圍拉枯寺至亥刻官兵飛騰而入/賊人逃遁無門亦均誅斃其喇嘛科爾三寨所屬之𤓰)¶
(爾沙巴等寨悉行掃蕩昆色爾寺山陽日爾底擦烏曲/所屬之格思茹等寨焚燒過半常禄保等所攻之菑則)¶
(大海亦扵初四日寅時官兵繞出其後将大戰碉圍住/伺賊鎗石稍稀官兵四面攀越賊人措手不及當将大)¶
(碉攻克其餘各碉卡亦逐一掃除計官兵竭三日三夜/之力佔地縦横三四十里攻燒碉寨一百三十餘䖏殺)¶
(賊二百餘人搶獲銅礟手砲鳥鎗刀矛氊毯等物無/算因降旨将在事出力之将領弁兵交部分别議叙)将¶
卒一心同効藎可嘉并與可憐兼¶
<pb:KR4f0005_WYG_311-10b>¶
　　雨(七月十/七日)¶
弗雨快晴将及旬朝来宻&KR0584;落檐廵固知田際無潦致¶
未免秋中望霽頻却看雭&KR1268;停過午遂教靉靆㪚臨申¶
夕陽朗照巖風爽慶慰依然倍敬寅¶
　　題刻玉赤壁圗¶
磨彰白質絳華留設色居然赤壁遊水裏月原天上月¶
刻成舟勝畫為舟烹茶那慮避烟鶴鼓枻不驚眠渚鷗¶
屢舉黄州休致誚箇中人物足千秋¶
<pb:KR4f0005_WYG_311-11a>¶
　　題秋澂齋¶
晴佳又值好秋閒小憇蘿齋闢岫闗天散淡雲浄覼縷¶
澗收潦水息潺湲景如剏得欣蕭颯詩以促成弗㸃刪¶
昨日思量對雨際澄㢤煩緒共斯間¶
　　有真意軒¶
多時西峪弗經逰山徑行輿路不脩喜是林間恒見鹿¶
幸逰松下未鳴騶巖軒簾軸堪延望繩榻書翻輙小留¶
黙㑹云何真意在一天風物總殷秋¶
<pb:KR4f0005_WYG_311-11b>¶
　　静含太古山房¶
山房窈窱間尋常弗輕至夤縁兹偶逰喜值秋風霽氣¶
澄一天凉林翻四鄰翠以幽轉致曠放彌出巻宻(叶/)堪¶
注子輿書萬物扵我備¶
　　食蔗居¶
言自西峪旋縁嶺可降諸山房棲翠微精小别一區憶¶
従剏得時顔曰食蔗居寓意取虎頭漸入佳境夫山荘¶
駐逾月今朝逰以初撫座試思義頋名了未殊¶
<pb:KR4f0005_WYG_311-12a>¶
　　小許菴口號¶
小許寧云玩景徒瞿然别有㑹心殊試思萬事善與惡¶
孰弗因其小始乎¶
　　題姚公綬秋英馴猫圖¶
秋卉秋花灧露滋一峯文石卧馴貍不因無鼠養不捕¶
玉局深言致可思¶
　　題清舒山館¶
雲消不著片絲留氣爽天髙可事逰山館由来是初至¶
<pb:KR4f0005_WYG_311-12b>¶
閒情何必異前秋(向年唘駕每扵秋月即近嵗扵夏月/至山荘而臨此山館仍率逢秋月也)¶
清眸舒志故如此厭故喜新得免不(駐此逾月而初至/者雖因少暇亦因)¶
(新構䖏率先/往故自嘲云)題壁年年原弗闕笑無佳句勝殊酬¶
　　䖏暑(七月廿/八日)¶
閏置孟冬杪致因䖏暑遲然流隂迅矣豈夏氣恒之月¶
盡方中節(䖏暑為/七月中)爽来覺後期午炎猶特劇孤注有如¶
斯¶
　　雨(七月廿/九日)¶
<pb:KR4f0005_WYG_311-13a>¶
炎蒸易為雨秋&KR1204;四山并彌宇渺無際落簷時有聲情¶
知未致潦眼望總期晴雲率西南起因之繾近京(廿五/日此)¶
(間微雨厯辰至未傍晚即晴然雲氣自西南来恐近京/之雨較大馳諭詢之留京辦事王大臣等覆奏廿五雨)¶
(甚稠宻至廿七尚未開晴今日雨勢復自西南/而来恐京城㦯致扵霖潦不能不再咨詢耳)¶
　　留京王大臣等奏報晴定情形詩以誌慰¶
再三曽往問詳悉此来陳(前此因聞京城雨較此間稍/宻放晴稍遲曽屢諭留京王)¶
(大臣詢問兹覆奏京城七月廿九夜時雨時止三十日/晡後細雨旋停八月初一早尚微隂過午開霽初二早)¶
(西北風起天氣凉/爽晴象大㝎矣)晴定風澄爽秋中氣霽新低區惜成¶
<pb:KR4f0005_WYG_311-13b>¶
潦平壤望登囷撫恤綢繆要早咨方伯臣(今嵗口内之/雨較口外為)¶
(大永㝎河岸亦有漫工恐瀕水及雨多之䖏未免致潦/屢經諭詢周元理昨據奏瀕河被水州縣約計三十餘)¶
(均係一隅偏灾現在查勘實為廑念復詢周元理成灾/分數若何較上年輕重奚似尚未奏覆今王大臣等奏)¶
(近京荘稼低窪不免稍損髙䖏仍/可望有收想畿輔大略相同耳)¶
　　題宋人三秋喜報圖¶
三喜鵲依三色菊三秋喜報此因名正子渇盼紅旗候¶
吉語徵来有共情¶
　　恭奉¶
<pb:KR4f0005_WYG_311-14a>¶
皇太后逰獅子園因成長句¶
厯嵗承¶
歡秋仲天(毎嵗以八月初十日恭/奉    聖母侍饍扵此)¶
邸園賜食¶
懿恩宣金風玉露景逾美山峙川流¶
算益綿古柏不期覆簷茂塞花恒是繞階妍六齡始此¶
學佔畢(予六嵗時即随/    皇考居此)瞥眼光隂六十年¶
　　再題含青齋¶
<pb:KR4f0005_WYG_311-14b>¶
跋馬山城入睥睨循谷遂以山齋至山齋本是額含青¶
騁望紅葉三五綴仲秋風物故如斯綠邏翠縈艱久勢¶
色空空䖏有何青曰含含乃無盡意¶
　　題碧静堂¶
山堂棲翠崚雲棧㡬盤登到似披圗入坐惟摘句應静¶
觀今日惬碧宇好秋澄亦欲無言去其如興每増¶
　　浄練溪樓¶
夏末秋初雨稍勤山谿䖏䖏掛泉分小樓今日名循實¶
<pb:KR4f0005_WYG_311-15a>¶
滌目澄懷迥不羣¶
　　題唐人秋山紅樹巻¶
無名較比有名過唐畫寧教宋畫訛溪石橋頭逰騎路¶
秋楓林下碩人薖琳琅坡面郁朱草青綠山容煥寳陀¶
元四大家誇氣韻真形津逮可能麽¶
　　題白玉雲龍如意¶
九家(荀/)傳說卦為玉復為龍合徳扵斯見成形宛相(入/聲)¶
従健行玩不息敷澤體無封如意珠常守(如意珠/出梵典)緯蕭¶
<pb:KR4f0005_WYG_311-15b>¶
煅豈容¶
　　詠漢澄泥硯¶
寳蔵漢時墨(背篆漢墨/寳蔵四字)器類楚王甎質異洪家譜(洪景/伯有)¶
(歙硯/譜)珍傳朱氏編(朱長文墨池編誌/澄泥硯所自始)陶泓信此耳居黙¶
彼誰焉設寄鳳池客寜知八影遷¶
　　中秋日即事¶
夜雨悠揚晝快晴潤晅真是協西成秋中雅合浴金魄¶
地迥應知近玉京¶
<pb:KR4f0005_WYG_311-16a>¶
祖徳鴻猷仰巍蕩¶
慈齡燕喜祝䖍誠更欣灑道非増潦例以明朝發獵旌¶
(近嵗每以八月十六/日唘程往木蘭行圍)¶
　　熱河唘蹕木蘭行圍之作¶
武功文徳並宜昭¶
謨烈欽承自¶
聖堯撰吉行旌指北塞詢¶
安寝閤謁¶
<pb:KR4f0005_WYG_311-16b>¶
東朝獮蒐節合仲秋月往返期惟廿二朝丙夜紅旗仍¶
問捷㡬曽行幄得逍遥¶
　　入崖口¶
源溯伊遜(平/聲)那藉航野橋渡騎妥而康雙峯盡意興詩¶
思八月今時即昔光例試小圍平甸合(用三四百人扵/平甸列小圍國)¶
(語謂之阿達宻每/入崖口即行之)仍驅吉駿六鈞良一麅一箭無多獲¶
(近崖口獸尚少是日/祇射一箭即中一麅)適接軍書便賜将(駐行營後適阿/桂等奏至現已)¶
(合圍勒烏圍指日可克既批答諭示即以所射之麅分/賜阿桂豐昇額明亮俾均愷恵且因初圍獲雋為成功)¶
<pb:KR4f0005_WYG_311-17a>¶
(獲醜/之兆)¶
　　扵永安莾喀作(入崖口第一圍場名/譯語見昨嵗詩題)¶
沙岡初獵衆軍屯詎是永安徵吉言千二百人仍舊旅¶
(列圍者一千二百人/皆舊四十八旗䝉古)别三四隊乃新藩(土爾扈特都爾/伯特青海烏梁)¶
(海别為四隊令乾清門/侍衛領之随圍學習)孫曽示度期無射(朕曽孫奕純/今九嵗始随)¶
(圍/)¶
家國詰戎矢弗諼五十三年事重憶射熊扵此始承¶
恩(壬寅秋予随祖御皇祖幸木蘭至永安莾喀圍中有/一熊    皇    火鎗中之熊伏不動久之    皇)¶
<pb:KR4f0005_WYG_311-17b>¶
(祖謂其已斃命御前侍衛引予去射之予甫欲上馬而/熊突起奔前    皇祖御虎鎗殪之事畢入武帳)¶
(皇祖指予顧之温恵皇貴太妃曰伊命貴重乃/以射熊事告  語詳避暑山荘紀    恩堂記)¶
　　雨(八月廿/二日)¶
昨近特炎熱木蘭經曽未知将蒸作雲四山倐隂翳圍¶
畢憩武帳傾㿽即飛至豎灑復横排曲盡磅礴勢聲如¶
八音會色是三峡出須臾土階前白水二寸積鍬劚之¶
字溝釃流露乾地僕人忙勏劶效勤各思試是縁親坐¶
觀孰弗宣其力(叶/)雨過碧宇霽寂然都無事可以悟萬¶
<pb:KR4f0005_WYG_311-18a>¶
理因之成五字¶
　　将軍阿桂奏攻克勒烏圍賊巢紅旗報捷喜成七¶
　　　言十首以當凱歌¶
廿四中秋夜丑時木蘭營裏逓紅旗本来不寐問軍報¶
孰謂今宵宛見之¶
七千里外路迢遥向十餘朝兹八朝(向來六百里加𦂳/軍報俱以十一二)¶
(日逓到兹軍營八月十六日所彂紅旗扵廿/四日丑時已達木蘭行在途中僅行八日)可識衆心¶
同一志嘉㢤行賞自宜昭(以馳逓紅旗迅捷諭将賫旗/員弁查明行賞其沿途驛站)¶
<pb:KR4f0005_WYG_311-18b>¶
(官員兵役交部/分别議賞議叙)¶
賊巢㝡是勒烏圍甲雜小連噶喇依(勒烏圍為促浸㝡/要賊巢今已攻克)¶
(則索諾木現居之甲雜小寨及其噶喇依狡窟/官軍自可乘勝席巻掃穴擒渠佇見紅旗疊至)破竹勢¶
成應不日速傳捷信願無違¶
行營半夜那来喧却是紅旗到叙門(叙門即和門周禮/夏官大司馬注軍)¶
(門曰和立兩旌以為之叙和出用次第出/和門云云今行營旌門之制約略相合)五載勤勞同¶
上下鴻勲集總沐¶
天恩¶
<pb:KR4f0005_WYG_311-19a>¶
紅燈一㸃引紅旗頃刻行營人盡知舊部新藩同賀喜¶
古来報捷可如斯¶
成言原有付兒行一見紅旗即¶
奏将(唘蹕幸木蘭時命皇六子奉一至皇太后駐山荘/諭以紅旗必由山荘經過俟    即奏聞    聖)¶
(母/)雖是¶
慈心早知喜更馳侍衛報山荘(音仍皇太后雖已聞捷/    遣御前侍衛春寜)¶
(賫奏書馳詣/山荘賀喜)¶
一破賊巢飛騎馳未遑詳悉盡陳之(阿桂等一得勒烏/圍即彂紅旗未能)¶
<pb:KR4f0005_WYG_311-19b>¶
(具摺同奏故尚/未知其詳晰也)将軍宣力應優賜先示端倪加勉宜(紅/旗)¶
(至降旨将将軍㕘贊及将領等交部優叙兵丁各賞月/銀而将軍阿桂宣力獨至奏績酬庸必當予以公爵優)¶
(其章服因先賜以紅寳石帽頂命其子/侍衛阿彌達馳賫以往俾益迅速集勲)¶
前次受降惟戢斧今畨報捷乃犁庭(前次征𠞰金川莎/羅奔郎卡窘迫乞)¶
(命遂允所請受降蕆事未十年郎卡已侵擾鄰境土司/郎卡既死其子索諾木等興小金川僧格桑狼狽為奸)¶
(意欲蠺食各土司甚至黨惡負恩抗干天討因深悔前/此之姑息養奸此次厚集兵力𢷬穴擒渠掃平賊境庶)¶
(可永除後患/自為正辦)敬承¶
天眷能無慰未至武成心未寜¶
<pb:KR4f0005_WYG_311-20a>¶
宵衣(去/聲)惟吾理合然喜而不寐那能眠乃知屐齒事誠¶
有較彼殊猶髙下懸¶
三捷盼来一月間此時軍務正相關執渠掃穴歌耆㝎¶
佇待郊臺奏凱還(将軍等凱旋時擬至良鄉行/郊勞禮已預葺郊臺以待矣)¶
　　是日晩阿桂奏摺至知攻克勒烏圍詳悉詩以誌¶
　　　事¶
勒烏圍賊舊官寨(凡土司所居者/畨人謂之官寨)垣固碉髙不易攻石¶
卡木城接鱗次水臨山背據蠺叢(阿桂奏勒烏圍碉髙/牆固其南為轉經樓)¶
<pb:KR4f0005_WYG_311-20b>¶
(又過甲爾日磉橋而南為科布曲山腿與勒鳥圍官寨/互為犄角鎗礟俱可相及其間寨落木城石卡又皆鱗)¶
(次櫛比聨落接應前阻大河後負髙墈對河札烏古阿/爾古一帶鎗礟既能隔水救援而其後髙墈層層每層)¶
(丈餘至數丈不等墈上均有卡柵碉座備禦甚嚴且自/轉經樓至科布曲陸路既可通行而皮船過渡往來亦)¶
(甚便易是以各䖏敗回賊人及噶喇/依一帶畨衆全聚扵此合力抗拒)計窮百變同攄藎¶
志合三軍共建功(官兵壓至勒烏圍之上分兵攻繞既/用大礟轟摧復用衝天礟擊打又従)¶
(勒烏圍轉經樓碉卡宻排之中一面攻搶佔據一面拏/柵横截以㫁其後路並令冷角寺一帶官兵由西北合)¶
(轟沿河而南拏柵以斷賊人下水之路又以髙墈陡削/兵力難施令官兵頭戴柴捆欓牌手推沙囊匍匐而行)¶
(至墈沿層層堆起赶立三層髙柵以擊墈下之賊並扵/所挖地道中用礟轟擊磡下掘溝抗拒之賊計髙墈八)¶
<pb:KR4f0005_WYG_311-21a>¶
(層均經官兵逐步搶佔僅餘一層而甲爾日磉橋更為/賊人要路因排大礟轟摧漸塌復扵楚兵内募善泅水)¶
(者潛扵水底縛巨索扵橋柱之上合力扯拽坍損因扵/八月十五日申刻分派官兵先為埋伏以備攻搶勒烏)¶
(圍令海蘭察額爾特等攻其近南木城賊人鎗石抵拒/甚𦂳轉經樓等䖏之賊復来救援官兵迎擊殱戮過半)¶
(而為滿洲索倫兵弓箭所斃者尤多復扵亥刻令額爾/特烏什哈達等攻近北木城官兵拔柵踴進出其不意)¶
(即時攻克海蘭察率同納木扎格勒爾徳自官寨東南/進攻普爾普泰斐英阿自南進攻福康安特成額明仁)¶
(従西北進攻而五岱攻其東北豐昇額帶兵為各䖏筞/應維時四面合攻呼聲動地抛擲火彈如流星閃電官)¶
(兵各攀援上登賊人始猶支拒及見我兵蜂擁齊入膽/落欲逃被我兵殱戮更復不少遂扵十六日子刻将勒)¶
(烏圍官寨攻克瑚尼爾圗亦将末層磡上石碉攻獲並/同烏什哈達将竄回之賊邀擊殱斃而轉經樓亦經保)¶
<pb:KR4f0005_WYG_311-21b>¶
(寜官達色彰靄帶兵攻打四面飛騰而上至丑刻一併/克獲官兵追擊逸賊至甲爾日磉橋賊因橋斷赴水竄)¶
(逸值雨後水漲賊衆淹斃甚多復為官兵鎗箭擊射得/脫者無㡬此次計攻克勒烏圍官寨及轉經樓喇嘛寺)¶
(並攻得其旁碉房寨落木城石卡六十餘座凡賊所恃/以抗拒之䖏一夕無不摧破殺賊數百人奪獲鎗礟刀)¶
(矛等物無算遂掃其舊巢擬乘賊人上下心膽俱寒提/兵直𢷬噶喇依為迅速蕆功之局此皆阿桂露布馳奏)¶
(語/也)優叙先行循令典蕆庸封爵待恩崇¶
　　興安雜詠¶
一嶺暄寒頓爾分鴻鈞那復費功勤今年秋令長往嵗¶
依舊髙峯簇緑雲¶
<pb:KR4f0005_WYG_311-22a>¶
千二百人善魚貫合圍致逺復鈎深學如明道稱純粹¶
見獵依然有喜心¶
崇古山川大塊文寜須㸃筆更云云忽聞仙籟雲端發¶
却是林間過鹿羣¶
吉驄擇地小驅諸筋力自知不似初峻坂下馳已弗作¶
底須諫獵馬相如¶
舊部新藩前後随便教有喜衆同知曽孫九嵗學圍出¶
我更何須鑷白為¶
<pb:KR4f0005_WYG_311-22b>¶
等城(尖營亦謂之等/城指候圍也)清曉視調羮賜食聊因比大烹(等/城)¶
(傳膳賜䝉古王公及随従大臣/等朝餐其飯則親視和羮也)飽暖饑寒寓忠恕詎惟¶
宰肉擬陳平¶
曉寒午暖自其常馳射仍須換薄裳明識秋陽當杲暴¶
氊廬晨起見輕霜(俗云嚴霜/出毒日)¶
誰能到此黙無情地迥山髙水復清武帳待圍還有暇¶
促教短句八章成¶
　　出哨¶
<pb:KR4f0005_WYG_311-23a>¶
此進還此出人情率習常(伊瑪圗卜克嶺皆可出哨但/由彼二䖏行則多一兩程故)¶
(人皆願仍由伊遜之/路而出遂亦従之)向南因漸暖白露未為霜九月尚¶
遲穫(往嵗出哨則收穫已畢今/年節遲故尚有未穫完者)千村始築塲雨滋弗種¶
麥(昨霑雨而北地候寒不可種秋/麥農家但翻犂為來嵗之計耳)翻垡總農忙¶
　　木蘭迴蹕恭問¶
皇太后安喜而成什¶
恵遐詰武要惟均蕆事山荘返蹕巡四海臣民咸共仰¶
髙年福祉慶恒申捷旗到早¶
<pb:KR4f0005_WYG_311-23b>¶
知而喜¶
徽閣瞻¶
増精與神将奉¶
安輿入京國弗寒猶先(去/聲)小陽春¶
　　季秋山荘即事¶
鳳鑾恭送向都還後彂徘徊五日間夏月無何逮秋月¶
青山即漸作蒼山逰因遣興聊乗暖意戒躭盤敢愛閒¶
雖是紅旗已初報繼兹其至盼猶艱¶
<pb:KR4f0005_WYG_311-24a>¶
　　恭奉¶
皇太后迴蹕至御園作¶
巡歸此日稅輪蹄¶
聖母康强萬夀禔駐以徐因發以豫行斯後亦到斯齊¶
(日/)　(皇太后扵十二日自熱河唘鑾緩程安行扵廿一/  駐石槽行宫朕扵十六日唘蹕按程而行亦扵)¶
(廿一日駐石槽廿二日恭/奉    聖母廻駐暢春園)一心祝願惟悠矣四月光隂¶
亶迅兮幸得紅旗初報¶
喜再三其至更殷徯(阿桂攻克勒鳥圍初次紅旗報捷/扵八月廿四日至木蘭行在即遣)¶
<pb:KR4f0005_WYG_311-24b>¶
(侍衛馳赴山荘為擒渠聖母賀喜今阿桂統兵覓間進/𠞰噶喇依為掃穴    之計指日可望蕆功二次三次)¶
(紅旗自當接/踵而至耳)¶
　　静坐¶
静坐那能静一心周萬方運㕘否與泰嵗叶雨和暘公¶
旦陳無逸臯陶彰有常平生鮮長䖏但善用人長¶
　　微雨(十月初/八日)¶
宫禁園庭来往居問¶
安喜見¶
<pb:KR4f0005_WYG_311-25a>¶
體康舒(因孟冬進宫齋戒安邇聖母喜園居/旬餘一至問        年率以為例)小春林際¶
丹青若微雨齋前霡霂如研獲澄泥愛臨帖窓明牡蠣¶
稱觀書紅旗捷至已踰月亟一盼佳音益綣予¶
　　微雪(十月廿/七日)¶
雲佈已通宵綏綏雪遂飄融膏将一寸(順天府尹奏廿/七日之雪自辰)¶
(至未随落随/化約可一寸)應節先(去/聲)三朝(是月三十/日小雪節)弗望遇雖喜未¶
霑惜復饒瓦隂略皴玉吟眺倚宫寮¶
　　張璞層巒初雪¶
<pb:KR4f0005_WYG_311-25b>¶
天公試雪纔冬稚紅葉猶殷綠葉踈鋪地漸存入水化¶
論形得實契神虚施朱著粉傳唐法格古氣渾述宋初¶
不出户庭堪静坐髙人相對樂三餘¶
　　題成窰饕餮温壺¶
尊彛夏商制姬室或稱壺形有方圜别意標義順殊精¶
陶見成化大輅始昆吾文古蔚饕餮戒存惡旨夫¶
　　雪(閏十月/初九日)¶
侵曉同雲一色屯六花飄颺遂紛繁欣扵應節先大雪¶
<pb:KR4f0005_WYG_311-26a>¶
(是月望日/大雪節)適此問¶
安来御園鏤玉條柯松罨牖渥膏荄柢麥培原六千里¶
外心遥繾霽以為佳望捷煩(将軍阿桂等前日奏至現/攻賊人科布曲西里两處)¶
(要隘一經攻克便可乗勝席巻時軍營連雪至/廿四日始放晴擬即進兵是以邇日盼捷尤切)¶
　　詠素堂¶
步屧偶閒行山堂滿志清恰看霏雪宻且喜静風輕林¶
玉攅含潤簷氷堕有聲額題曰詠素今迺未孤名¶
　　冬至¶
<pb:KR4f0005_WYG_311-26b>¶
南郊禮成述事¶
欣逢月朔復初陽恰值¶
天開甲運昌(是日/甲戌)卌載承¶
禋幸躬藐(自乾隆元年冬至躬詣行禮始迄今四十年/    南郊大祀嵗必親行従未遣官恭代)¶
三成學禮挈兒行(命諸皇子侍進獻壇上瞻禮俾知余/承祭時拜立    之必誠必敬以恪)¶
(奉者如明/禋    此)於昭侑座配¶
列祖黙唘綿基籲¶
上蒼鴻捷更希報早晩(阿桂等奏攻克西里要隘明亮/等奏攻得札烏古山梁兩路連)¶
<pb:KR4f0005_WYG_311-27a>¶
(次奏捷官軍乗勝罙入應剋/期馳報紅旗益祈    洪佑)速聞耆定武維揚¶
　　雪(十一月/初三日)¶
履長¶
賀節御園来翼日欣逢嘉雪㢤搴幌無邉迎目潤拈毫¶
有興沃心開空霏麥粒宜隴麥林染梅英映殿梅掃却¶
旋看又紛積苑丞循例樹根培¶
　　復雪(十一月/初五日)¶
南郊逢澤未三朝(初一日冬至/初三日即雪)恰值園居景物招徹夜¶
<pb:KR4f0005_WYG_311-27b>¶
同雲濃翼旦撰辰唘蹕返¶
東朝(初四日奉隂時皇太后駕還/宫是日時    晴而未雪)宜晴宜雪¶
恩誠厚益惕益欽志敢驕祇有殷勤望鴻㨗六千里外繾心遥¶
　　将軍阿桂奏報攻克西里第二峯期相機進勦情¶
　　　形詩以誌事¶
勒圍(即勒烏圍急呼之則為勒/圍故向亦有勒歪之稱)克後逾三月西里當前¶
限㡬峯近穴咽喉賊固守截碉寨柵我横衝(阿桂自八/月望攻克)¶
(勒烏圍以後統兵乗勝罙入進抵西里其地為促浸要/隘賊衆悉力守禦攻之頗不易近已克其阿穰曲腔達)¶
<pb:KR4f0005_WYG_311-28a>¶
(坂等䖏而西里正碉尚未能得因扵其下接拏木柵十/七座繞出西里第二峯之右用礟旁轟賊寨亦未攻破)¶
(復籌扵現拏木柵之下再接數柵横截賊後使其不能/相頋兹據阿桂奏西里第二山峯名奔布魯木新拏木)¶
(柵即在山峯木城兩碉之下西里正寨之上其地為賊/人鎗礟所易及必須分賊之勢始可拏柵逼進随派福)¶
(康安等前行防衛拏柵官兵而令額爾特等随進拏柵/又派普爾普等為第二隊續行而第三隊之烏什哈達)¶
(等即令𦂳随拏柵以進海蘭/察等為各路筞應鼓行而前)分兵合隊皆中(去/聲)要下壓¶
上批都礪鋒(閏月廿九十一月初一我兵兩次乗夜迅/往従賊人鎗礟如雨之中步步拏柵而進)¶
(接拏十餘柵環繞山峯兩碉寨之後越過山脊而東圍/其三面惟向東一面陡險尚有微徑賊仍負隅不動因)¶
(扵初三日晚令額森特帶兵千餘赴西里山腿盡䖏合/攻而令海蘭察督兵赶拏木柵復派福康安等従左進)¶
<pb:KR4f0005_WYG_311-28b>¶
(攻普爾普等向上攻打海蘭察率官達色等直取/奔布魯木山峯木城部署既㝎三隊分頭搶撲)縦火¶
因風¶
天助順登巒乗夜衆摧兇(海蘭察督兵直抵山峯木城/之下奮力亟攻賊人抵拒鎗)¶
(石交下攻至二更抛擲火彈百餘燃及賊人木城外所/積枯枝横木值大風忽作火勢蔓延燒至木城官兵乗)¶
(勢騰涌而上羣賊踉蹌竄出官兵尾追殱殪及追急墜/崖死者甚多其不敢出城者均成灰燼時福康安帶兵)¶
(攻入各碉並穿碉牆縦火焚燒官兵四面合圍賊不能/逸亦均斃扵火普爾普等仰攻碉座賊見官兵勢猛且)¶
(各䖏烟熖蔽天力不能支跳碉而遁官兵鎗箭追擊復/多殱戮時已三更官兵三隊合并自上壓下至西里正)¶
(寨賊人一面抵禦一面奔逃遂将寨落克取復分兩翼/抄出克其寨後山包及迤下山腿碉卡将及四更已壓)¶
<pb:KR4f0005_WYG_311-29a>¶
(至溝邉額森特等復攻克西里山腿盡䖏木城並克雅/瑪朋前兩碉此次通計得木城九大寨四石碉七石卡)¶
(數十殺賊百餘所獲鎗矛等物無算現擬攻𠞰雅瑪朋/東之舎勒固租魯及阿禳曲左山腿下之瓦喇占奏至)¶
(為之欣慰即勅部議叙海蘭察及領隊大臣等其随隊/奮勇兵丁各賞一月錢糧以示奨勸官兵屢勝勇氣倍)¶
(増賊勢日就窮蹙自可席捲而入/掃穴擒渠指日惟盼紅旗之至)遂能據險成殊績将¶
更相機蕆偉庸佇俟紅旗朝夕至永消蠻觸靖巴賨¶
　　雪(十一月/十七日)¶
十雨宛看十雪呈(初五雪後初/七復微雪)漫空積地總充盈惬懷¶
惟覺脩何遇受寵由来勵若驚樂與民同潤麰麥知無¶
<pb:KR4f0005_WYG_311-29b>¶
物比獲瑶瓊設論夜半平淮蔡祗願眀朝達㨗旌(昨阿/桂奏)¶
(至官兵扵初三日夜攻克奔布魯木賊碉及西里/正寨即擬乗勝進攻迅擣巢穴佇盼紅旗速逓)¶
　　題平定合符(有序/)¶
　　李侍堯奏粤民李阿集私越邉界至安南國之順¶
　　化娶畨婦居焉其地在安南王城西南逺隔重洋¶
　　昔為阮姓竊據厯今九世畨人稱為順化阮王與¶
　　奉朔受封之黎姓國王為世仇會順化王死有子¶
　　二嫡次而幼庶長而愚長子繼立其舅擅威福土¶
<pb:KR4f0005_WYG_311-30a>¶
　　人患之有阮翁衮者順化王之同姓以除奸立嫡¶
　　為名自稱西山王募兵搆怨客民多従之李阿集¶
　　因受偽封開國公西山兵逼近順化王所居二子¶
　　皆出走阮翁衮思自取之土人不従兵衆解散李¶
　　阿集逰奕洋面遇順化二子舟刼奪其財貨擕家¶
　　竄回内地為有司所執将按以法籍其家得玉平¶
　　定合符一随牘奏進發緘視之長二寸又十分寸¶
　　之五闊一寸又十分寸之八厚三分有竒符上下¶
<pb:KR4f0005_WYG_311-30b>¶
　　各一外面為龍鳳形玲瓏通裏内面中為雞心玦¶
　　式左右鑿枘相應形圓而橢鐫小篆文各一上曰¶
　　平㝎下曰合符中心及四角皆有穿盖繋組以佩¶
　　也玉質瑩潔潤澤知為舊物而安南不聞産玉以¶
　　大小計之疑是玉帶版改為苐不解彼地玉工乃¶
　　能精巧若是耳夫奸民之當治安南之内訌皆不¶
　　具論惟是王師征勦金川正掃穴擒渠刻日奏凱¶
　　之時而玉平定合符適得先事之徵若有黙司其¶
<pb:KR4f0005_WYG_311-31a>¶
　　契者敬惟¶
昊蒼鴻佑宵旰繫懷因以斯符示兆如詩所云天作之¶
　　合或可取以為賦詩㫁章之喻乎因序其事題什¶
　　識之¶
海舶蠻邦恣横(去/聲)行賊擒因致玉符呈龍蟠鳳舞外磨¶
緻陽定隂平内琢精姬室雅章詠天合金川嘉兆卜師¶
貞把吟詎為珍希見吉語佇看報㨗旌¶
　　微雪(臘月/朔日)¶
<pb:KR4f0005_WYG_311-31b>¶
適值辰弗集幸逢雪細霏靈臺罷占騐(是日應日食一/分四十七秒乃)¶
(是夜濃隂宻霧繼以細雪雰霏欽/天監奏例以隂雲弗見不入占騐)氾勝利郊圻賀則誠¶
非禮¶
恩惟益慎幾五言出一悃言行敢相違¶
　　題方琮雪景¶
六花萬嶂共雲同嵗暮村村喜卜豐暖閣圍鑪賦謝雪¶
髙堂稱酒詠唐風驢寒旅趂店橋白僧晚歸翹寺院紅¶
灑粉原因倣小幀(盡家作雪景多積墨烘染留白地為/雪昨冬盡山水小幀偶出新意剏為)¶
<pb:KR4f0005_WYG_311-32a>¶
(灑粉法既成踈宻飛舞頗具/生動之致因命方琮倣為之)絜廑率作慎吾躬¶
　　詠和闐玉四皓圗¶
四皓避世塵自是人如玉幸㢤和闐河却作商顔麓¶
　　雪(十二月/初九日)¶
過午凍雲黯逮申臘雪霏漫空方漠漠作勢更飛飛扵¶
澤寜辭屢逢庥益慎㡬惟殷盼捷報速至願無違¶
　　丙申春帖子¶
月值方中臘¶
<pb:KR4f0005_WYG_311-32b>¶
天迴㝡早春農人都額慶卜嵗又逢申¶
吉旦干輪土嘉平支在牛瑞徴京兆尹敬事例應脩¶
春盤春帖獻¶
慈寜與物皆春迓始青七字抒誠詠¶
新祉¶
萬年増算祝遐齡¶
　　将軍阿桂奏報攻克科布曲索隆古山梁等䖏碉¶
　　　寨即期迅擣賊巢詩以誌事¶
<pb:KR4f0005_WYG_311-33a>¶
西里剋来逮一月(阿桂自中秋夜攻克勒烏圍即統兵/進𠞰而賊衆拒守西里攻之三月餘)¶
(未克直至十一月初三夜官兵分路襲擊奮勇摧堅将/西里一帶賊寨悉行攻克計其奏至之期距今又月餘)¶
(矣/)賊巢近復阻山梁索隆古據建瓴勢(阿桂自攻得西/里後乗勝直入)¶
(雖連克其舎勒固租魯瓦喇占雅瑪朋及薩爾歪勒隈/勒木通等䖏碉卡並掃蕩卡布角沿河一帯寨落而科)¶
(布曲及索隆古山梁為賊人近巢要害抵拒益力屢次/攻之未下兹阿桂等奏至科布曲正梁賊人挖壕固守)¶
(鎗石晝夜不絶未易輕進若突然分路上攻搶得迎面/各碉卡一氣直上正山梁得手較為迅速因扵十二月)¶
(初六晩分撥官兵海蘭察同伊蘭保等攻搶中間城卡/福康安烏什哈達等攻其左普爾普額爾特等攻其右)¶
(而令侍衛遜集鼐潛宻繞出賊碉之上向下攻壓額森/特則扵大路直取格隆古其間尚隔三碉派烏爾納那)¶
<pb:KR4f0005_WYG_311-33b>¶
(木札等従正面進攻特成額等攻其左書麟等攻其右/豐昇額親往筞應並派海祿等率土兵従雅瑪朋穿越)¶
(林箐前行繞至兠窩了口以待并力齊彂初七夜海蘭/察等由中路直進官兵従鎗石叢中鼔勇上登殪賊甚)¶
(衆遜集鼐等亦已繞出其上賊不能支紛紛敗遁福康/安普爾普等同時合力奮攻其指派各碉卡均經克獲)¶
(殱賊亦多官兵勇氣倍増遂将科布曲寨落全行攻克/額森時等又攻克格隆古等各碉賊突圍出者經官兵)¶
(截殺殆盡海祿之兵已攀援上至兠窩了口興海蘭察/額森特㑹合即將了口搶佔并克科布曲附近寨落及)¶
(拉布咱占寨而索隆古山勢更髙碉卡在山岡之上潰/敗賊衆退聚其内不宜稍羈即令索倫兵率土兵由林)¶
(箐中繞進抄出其後海蘭察額森特従正路上攻賊人/棄碉奔遁官兵躡擊殱斃及帶傷竄者又復不少遂将)¶
(索隆古佔據并将得木巴爾捫都斯碉卡一併攻獲又/将安布魯木一帶併為掃清通計攻克大碉石卡木柵)¶
<pb:KR4f0005_WYG_311-34a>¶
(一百餘䖏獲礟九鳥鎗刀矛等物無算殺賊二三百名/生擒二人即日發兵直𢷬賊人巢穴以冀早為掃殄是)¶
(役也将軍等調度合冝㕘賛及領隊董率奮勉/各兵亦俱勇往出力深為可嘉因勅部優叙)噶喇依¶
(即賊巢俗謂/之刮耳崖者)頻覆卵殃冒險衝鋒資衆力除兇助順賴¶
天慶紅旗早晩其将至益切中宵盼不遑¶
　　副将軍明亮奏攻克獨古木寨落及搶佔乃當山¶
　　　梁情形詩以誌事¶
逆巢正路自河東牽掣河西亦藉攻(阿桂等統兵由河/東進攻自克勒烏)¶
(圍後屢得賊人西里一帯至雅瑪朋等碉卡近復佔據/科布曲索隆古山梁已扼賊巢險要即可直𢷬噶喇依)¶
<pb:KR4f0005_WYG_311-34b>¶
(為掃穴擒渠之計自屬進兵正路其河西之兵原以牽/綴賊勢而明亮等自得宜喜茹寨以来漸次逼近河邉)¶
(與河東聲氣聨絡/益可成犄角之勢)自夏至冬鮮有克(明亮等扵六月廿/八九日派兵分路)¶
(攻得石真噶賊人大碉設立木柵/駐守此後雖常進攻未能有得)近今較昨略稱雄(閏/十)¶
(月初十明亮等攻克扎烏古碉寨尋又攻取碾占此路/官軍遂大有起色十一月十七日復將達撒谷擦角赤)¶
(爾登布里三道山梁/悉行攻獲軍聲益振)忽聞獨古(即獨古木急/呼之則獨古)已登險且¶
戰乃當圗下衝(明亮奏云十二月十四夜派奎林阿爾/薩朗等攻取在上之獨木古思得又派)¶
(興兆等佔據山頂和隆武徳赫布等攻取在下之獨古/木思滿分左右繞進将近黎明賊人望見放鎗抵禦奎)¶
(林已率兵先登斫碉門而入殱賊無遺其葛木呢布各/寨之賊亦紛紛棄去各鳥獸散復派徳赫布等攻取布)¶
<pb:KR4f0005_WYG_311-35a>¶
(吉魯和隆武等攻取達那賊衆皆望風披靡間有抵拒/者即為官兵鎗箭所殪其賊目在後以刀驅之亦不復)¶
(頋所有山梁上下寨落八十餘䖏官兵随到随克立行/燒毁通計殺賊百餘擒活口二獲礟一據云乃當已克)¶
(大半再前更無險阻即甲雜寨建扵臨河石包之上攻/之亦為省力云云已降旨將明亮舒常及将領員弁等)¶
(下部優叙兩路官兵奮勇夹/攻成功在邇益盼紅旗迅至)夹進正逢賊窘候快觀益¶
望捷旗紅¶
　　製玉鳩頭方竹杖恭進¶
皇太后並成是什¶
鳩杖由来養老傳其相方竹更宜然温如在¶
<pb:KR4f0005_WYG_311-35b>¶
手資雙歩穆以随¶
身助大年四面削成不踰矩一枝卓立却殊圓¶
扶携代我供晨夕萬六春秋¶
食履綿¶
　　嵗暮祫祭¶
太廟禮成述事¶
或問禘之答不知義㝡精存誠心果䔍出治掌如平¶
源本宗溯¶
<pb:KR4f0005_WYG_311-36a>¶
祖趨蹡弟與兄(壬辰冬因予春秋已逾六十命閣部諸/臣議    正位躬致瓣香    列祖各)¶
(位則派近支諸王及皇子恭代以節繁縟内/惟裕親王為朕兄餘皆弟姪及孫曽輩矣)禮成忻以¶
戚肯俾代而行¶
　　詠玉尺¶
弗盈今尺盈周尺總覺猶輸寸所長寳鼎仙人詠李白¶
襄城縣令擬劉方輝輝不露截肪質沕沕全蔵浸土光¶
偶撫直方别有契問誰佳句稱斯量¶
　　除夕¶
<pb:KR4f0005_WYG_311-36b>¶
今年冬雪美半月早春投迎送通宵例光隂逝水流蓮¶
英燦銀燭栢子蘸金甌猊口㷒烟噴徐成寳篆浮¶
　¶
　¶
　¶
　¶
　¶
御製詩四集巻三十二¶
