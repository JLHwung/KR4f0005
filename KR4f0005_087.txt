# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.565095
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷二十九
<pb:KR4f0005_WYG_087-1a>¶
欽定四庫全書¶
御製詩二集巻二十九¶
　古今體九十三首(辛未八/)¶
　先皇后親蠶圖成命弆藏蠺館並誌以詩¶
農桑並重以身先創舉崇祠薦吉蠲秋葉哀蟬驚一旦¶
春風浴繭罷三年宛㸔盆手成新巻益覺椎心憶舊絃¶
柘館蕭條液池上分眀過眼閲雲烟¶
　　題鄒一桂山水¶
<pb:KR4f0005_WYG_087-1b>¶
堞樓近倚大江邉一片虚眀萬里天石劍倒青如劃水¶
林扉拖白不蔵烟時時細雨出耕犢徃徃斜陽聚估船¶
此景親從南國見披圖漫訝想當然¶
　　雨後御苑泛舟¶
急雨初過晴亦佳蘭舟閒泛錦雲涯峰姿濯翠入澄照¶
鏡影含虚惬曠懐一櫂忽忘原液沼數灣擬欲學秦淮¶
春逰小憶吟詩稿髙閣旋聞報午牌¶
　　題張宗蒼畫¶
<pb:KR4f0005_WYG_087-2a>¶
飽挹煙霞趣来為山水圖學王無刻畫似米不糊塗綠¶
樹髙扶嶂白沙逺帶湖携張(宗蒼係今年南廵始/知善畫因携以歸)留别¶
沈詩畫信歸吴¶
　　舟行遇雨之作¶
視朝㑴曉法宫旋擊汰長河取路便膚寸膩雲纔布宇¶
須臾飛雨到前川¶
凉切生衣剪玉絲黄頭鼓枻進舟遲溪烟岸栁空濛意¶
大似江南雨渡時¶
<pb:KR4f0005_WYG_087-2b>¶
邇来晴雨適人心禾黍懐新茂不禁轉為多將辜滿望¶
烟空騁目頓憂深¶
　　董邦逹谿山秋霽¶
樹欲飄揚風欲吹徂雲不賸一絲絲巻舒慣作秋前景¶
颯爽正當雨後時出硖石泉如奏筑落林橡子似敲碁¶
坐来心與髙空暢此景天然稱我詩¶
　　賦得僧敲月下門¶
月上驚棲鳥山僧歸自鄰應門乏五尺叩扇借孤筠小¶
<pb:KR4f0005_WYG_087-3a>¶
立莓苔滑低臨松竹勻上人權在外守者未生嗔詎濕¶
袈裟露憑㕘響寂塵維摩不二法司户有前因剥啄原¶
無礙形容直逼真夲来敲絶好推字想欺人¶
　　自髙梁橋泛舟廻御園川路曉景即目¶
長川濃露濕烟蕪舟趂晨凉暑若無間有樓䑓臨曲㟁¶
勝他粉夲廣陵圖¶
烟村逺近豁新晴翠濯西山一坐横此際恰同農父志¶
半懐憂喜望秋成¶
<pb:KR4f0005_WYG_087-3b>¶
　　秋蟬口號¶
已知遇閏立秋早秋信猶嫌人未知一箇秋蟬忽先唱¶
警人聲在冣髙枝¶
　　寓興¶
大人不親細三公坐而論所論為何事敬法兩字諄宜¶
敬法者誰曰¶
天與¶
祖宗(叶/)然貴行以實匪貴徒名存處奥如太簡媚竈或¶
<pb:KR4f0005_WYG_087-4a>¶
競奔敝袴斯已約程書斯已勤勤約豈不佳失要反致¶
屯恭已正南面未可易易言¶
　　飤魚¶
賦芧較三四喜怒在目前而魚既非狙且在深淵間喜¶
怒豈形色飢飽誰與傳子産亦智者欺方被校人上林¶
例孳育澄池富錦鱗守者日竊饋欺魚不能言魚亦不¶
復来跫響反遁焉因之試親飤投饝惟淪漣一再餌之¶
熟喁嘬羣争先可知非尅減錦鱗胡潛淵謂魚不能愬¶
<pb:KR4f0005_WYG_087-4b>¶
其理信未然¶
　　移竹¶
池邉伏裏種篔簹挺立森森百个强今夜牕前應有雨¶
為傳畫意到瀟湘¶
風翻鳯影低芳埓月寫龍文入綺寮却憶雲棲幽絶處¶
萬竿綠玉戞仙韶¶
　　螢¶
㸃㸃螢光入夜流人人心有㡬分秋而今不觧資勤讀¶
<pb:KR4f0005_WYG_087-5a>¶
祗觧宵行引客愁¶
　　日出行¶
日出東方雲散中天夜来好雨朝晴豁然邇日頗欣晴¶
雨時亦惟時矣愁益滋三百六旬例一睫六龍厯天而¶
不知爝火其勞乎魯戈真誕兮咨汝和咨汝羲其何能¶
終古無薄蝕萬物久照澄光輝君子有過其固也日月¶
之過維何其誰能叩天一問之¶
　　昆眀湖泛舟¶
<pb:KR4f0005_WYG_087-5b>¶
何處燕山最暢情無雙風月屬昆眀侵肌水色夏無暑¶
快意天容雨正晴倒影山當波底見分流稻接垸邉生¶
披襟清永饒真樂不藉仙踪問石鯨¶
　　六月九日暑風新爽御門聽政後率諸王大臣等¶
　　　泛舟觀荷有作¶
仙侣招携泛碧潺偶然尋勝值㡬閒一天新霽豁愁意¶
五沃名葩破笑顔走汞露圓紛葉嶼噴蘭風爽度花灣¶
遐思禾黍懐新好吾樂原非在此間¶
<pb:KR4f0005_WYG_087-6a>¶
　　燕山八景詩叠舊作韻¶
　　　瓊島春隂¶
　　承光殿之北孤嶼瞰臨北海相傳為遼之瓊華島¶
　　上多竒石宋艮嶽之遺金人輦致於此今為永安¶
　　寺悦心其便殿也¶
艮嶽移来石岌峩千秋遺蹟感懐多倚巖松翠龍鱗蔚¶
入牖篁新鳯尾娑樂志詎因逢勝賞悦心端為得嘉禾¶
當春冣是耕犂急每較隂晴發浩歌¶
<pb:KR4f0005_WYG_087-6b>¶
　　　太液秋風¶
　　太液池在西苑中亘長橋列二華表曰金鼇玉蝀¶
　　北為北海南則瀛䑓西京賦所稱滄池漭沆列瀛¶
　　洲夹蓬莱者方斯蔑矣¶
微見商颸蘋末生鏡瀾玉蝀影中横非闗細雨頻傳響¶
何事平流忽有聲爽入金行閶闔表波連瑤渚趯䑓瀛¶
髙秋文宴傳佳話已覺犂然今昔情¶
　　　玉泉趵突¶
<pb:KR4f0005_WYG_087-7a>¶
　　西山泉皆洑流至玉泉山勢中豁泉歕躍而出雪¶
　　湧濤翻濟南趵突不是過也向之題八景者目以¶
　　垂虹失其實矣爰正其名且表曰天下第一泉而¶
　　為之記¶
玉泉昔日此垂虹史筆誰真感慨中不改千秋翻趵突¶
㡬曽百丈落雲空廓池延月溶溶白倒壁飛花淡淡紅¶
笑我亦甞傳耳食未能免俗且雷同¶
　　　西山晴雪¶
<pb:KR4f0005_WYG_087-7b>¶
　　西山峰嶺層矗不可殫名因居京城右輔故以西¶
　　山槩焉髙寒故易積雪望如削玉今搆静宜園於¶
　　香山輒建標其嶺誌之¶
久曽勝蹟紀春眀叠嶂嶙峋信莫京剛喜應時霑快雪¶
便教佳景入新晴寒村烟動依林裊古寺鐘清隔院鳴¶
新傍香山搆精舎好收積玉煮三清¶
　　　薊門烟樹¶
　　水經注薊城西北隅有薊邱眀人長安客話謂在¶
<pb:KR4f0005_WYG_087-8a>¶
　　今都城徳勝門外土城闗即其遺址旁多林木蓊¶
　　翳蒼翠¶
十里輕楊烟靄浮薊門指㸃認荒邱青帘貰酒於何少¶
黄土埋人即漸稠牽客未能留逺别聼鸝誰觧作清逰¶
梵鐘欲醒紅塵夢(覺生寺大/鐘在此北)斷續常飄雲外樓¶
　　　盧溝曉月¶
　　盧溝河即桑乾河水黒曰盧故以名之橋建於金¶
　　眀昌初長二百餘歩由陸程入京師者必取道於¶
<pb:KR4f0005_WYG_087-8b>¶
　　此¶
茅店寒雞咿喔鳴曙光斜漢欲參横半鈎留照三秋淡¶
一蝀分波夹鏡眀入定衲僧心共印懐程客子影猶驚¶
邇来每踏溝西道觸景那忘黯爾情(易州建由之泰陵/来徃必    道)¶
　　　居庸叠翠¶
　　居庸為九塞之一見於吕覽淮南子其跡最古酈¶
　　道元謂崇墉峻壁山岫層深路才容軌為得其實¶
　　云¶
<pb:KR4f0005_WYG_087-9a>¶
斷戍頽垣動接連當時徒説固防邉洗兵玉疊曾無藉¶
守徳金城信不穿泉出石鳴常帯冷日含峯暖欲生烟¶
鳴鞭阿那羊腸道可較前兹獲有田¶
　　　金䑓夕照¶
　　黄金䑓見志乗者有三一在易州都城有其二輿¶
　　地名勝志云在府東南十六里又有小金䑓相去¶
　　一里今朝陽門東南巋然土阜好事者即以實之¶
　　所傳古蹟大率類是¶
<pb:KR4f0005_WYG_087-9b>¶
九龍妙筆寫空濛(石渠寶笈有王紱/燕山八景圖真蹟)疑似荒基西或東¶
要在好賢傳以久何妨存古托其中豪辭賦鶩誰過客¶
博辯方盂任小童遺蹟眀昌重挍撿睪然髙望想流風¶
　　當壚曲¶
當壚設酒篘蘭陵鳴絃撥捩吹湘笙美人勃窣流蘇屏¶
雲裳半掩揚新聲休言不使流雲行亦不招凰来舞庭¶
凰来恐學秦公子雙雙騎去無踪形雲停終須復散去¶
楚王䑓上空餘情當壚曲良獨苦迎来尚易工送别多¶
<pb:KR4f0005_WYG_087-10a>¶
悲楚不問新聲可動人但問衣帶寛㡬許¶
　　熱¶
夏徳在暑熱其宜炎威卓午朱眀披金行眀日立秋節¶
縱復欝熇知㡬時¶
　　立秋日作¶
一氣傳金皥三時入白藏拂筵驅伏暑披袂迓新凉風¶
葉荷増響露英花逓香晚来急雨過恰好應農祥¶
　　生秋庭作¶
<pb:KR4f0005_WYG_087-10b>¶
一日生秋遍生秋此處多清隂猶張王(二字皆/去聲)細卉已¶
婆娑柱礎全收潤池塘欲作波快晴心共豁徂暑物含¶
和更敞虚眀牖還延青翠螺壁間五載咏睫眼訝無何¶
　　爽¶
立秋已三日新爽逐日添霉潤消階戺颯凉著衣衫芳¶
飈度襍英莎蛩語幽潛代謝不相讓羲御無停驂撫此¶
懐惜隂汲古資幽探¶
　　讀賈島詩題句¶
<pb:KR4f0005_WYG_087-11a>¶
袈裟雲水伴鐘魚歌鳯將同楚接輿設使不逢韓吏部¶
豈知名教樂非虚¶
　　新秋静宜園二首¶
入秋氣已爽入山秋更别巖風峭送凉澗泉幽以冽輕¶
雲猶戀宇而勢不能結髙空漸泬寥洞壑殊清絶孤亭¶
堪騁目方罫綠雲列指日待西成頋兹實怡悦¶
山蟬亮其聲飲露發清響蓊然濃翠中紅葉見三兩動¶
植均知秋吾胡不延爽朗開納凉牖閒披却雨氅謖然¶
<pb:KR4f0005_WYG_087-11b>¶
聆松濤藻思彂竒想¶
　　寳珠洞¶
趁凉尋勝賞快霽暢崇情行意遵山徑逰睎倚榭楹淙¶
泉含古味謖籟帶秋聲豁達烟霄上憑陵萬象呈¶
　　香界寺得句¶
盤逕下崚嶒畝平得梵宇廻視若降髙俯睋故高所能¶
仁泯名象刹那例浩古而况昨今嵗夫何異来去(叶/)我¶
乃覺其異此道未足語入山爽異常快晴秋倍新澄宇¶
<pb:KR4f0005_WYG_087-12a>¶
豁空濶虚牖堆嶙峋野鳥聲不俗草蟲吟可人净理了¶
堪悟勝賞良有因¶
　　静室¶
香山静趣雅相宜一室居然静㑹兹拈毫搆思渾難得¶
祗合㤀言黙識之¶
卉歙天風吹絮雲一空霽景與秋分香含華黍西成近¶
心為宜暘慰且欣¶
凉送巖風秋到初可人山色入忩虚坐收積翠同登眺¶
<pb:KR4f0005_WYG_087-12b>¶
閒㸔流雲任巻舒¶
　　張宗蒼梧館新秋¶
清暉懸處淡烟光濯濯嶤峯帯翠凉梧館蕭閒人倚榻¶
好教賦句属歐陽¶
　　快霽¶
快霽新秋果暢情清暉懸處倍光晶即看萬寳西成報¶
不負三農東作耕虚榭迎人凉籟納髙樓縱目逺山眀¶
青瑶阿那崇椒路指日鳴鞭問去程¶
<pb:KR4f0005_WYG_087-13a>¶
　　題早桂¶
離離金粟早秋開孕馥揚馡冒雨纔恰喜快晴思㸃筆¶
臯塗精舎送題来¶
　　七月朔日作¶
立秋已逾旬秋月乃始朔金&KR1195;欣秩序晶陽恰髙暴候¶
正物情熈氣爽人心樂琳池漭縠紋瑶䑓朗天幕属詠¶
向泬寥託懐因以邈¶
去嵗喜晴多乃因夏雨頻今嵗喜晴少却為期依旬與¶
<pb:KR4f0005_WYG_087-13b>¶
與遍髙下華黍香風勻西成諒可望稍足慰吾民遑敢¶
忘惕虞益惟凛敬寅¶
北省兾有秋南省失逢年近聞温台郡斗米值千錢户¶
口既日増衣食惟賴天民飢乃走險觸法吁可憐將寜¶
失不經效尢恐甚焉蠲賑既不惜更通楚國船近慰逺¶
則㤀而吾豈其然¶
　　秋英¶
秋英綻幽芳翹楚亦可人泫露無定光裊風有餘芬曲¶
<pb:KR4f0005_WYG_087-14a>¶
岸臨銀塘蘸影摇清淪居然蘭蕙友謝彼桃李羣設如¶
遇家丞檢校轉難分¶
　　昆眀湖泛舟¶
秋入滄池㶑玉波蓼花極渚晚紅多金行滿意蕭澄景¶
此際惟應讓素娥¶
層峰霽翠落波心佳景當秋効静深晴雨三時縈萬慮¶
西成盼近為開襟¶
泛湖冣合新秋爽暑已去時寒未来漭沆眀漪烟靄澹¶
<pb:KR4f0005_WYG_087-14b>¶
蘭舟恰趁好風開¶
　　新月¶
碧漢牙痕細泠然素彩流掃除一向暑釣得許多秋桂¶
子透雲馥梧隂泫露稠溶溶入初夜引客上髙樓¶
　　題張宗蒼山水畫¶
氣韻經營外䧺渾秀竦中神如非獨契人亦率能工歸¶
岫秋雲白隔溪楓葉紅髙樓延霽爽落瀑韻巖風照燭¶
將誰李拍肩應彼洪前峯萬林杪縱目俯長空¶
<pb:KR4f0005_WYG_087-15a>¶
　　立仗馬¶
天閑之别以十二随宜利用期悉偹吉行五十師三十¶
在尚其徳匪尚力(叶/)圉人秣飼謹調良賦豆輸漿皆有¶
製不令過瘠及過肥在適其中具深意過瘠力弱將僨¶
轅過肥力壮每脱轡馬之良者轉受勞兼以飲餐不遂¶
志復有選色色貴白不妨駑駘亦可厠筋埋肉脹但取¶
肥以偹仗馬飾朝制芻秣恣饕辭鞭箠排立移時旋休¶
息(叶/)馬之駑者乃得逸豈遑計及中書譬以彼易此誠¶
<pb:KR4f0005_WYG_087-15b>¶
不可此理伯樂難擬議¶
　　奉¶
皇太后出口行圍撰吉起程即事十韻¶
習武兼觀俗遵循¶
家法常¶
鴻規思纉紹¶
鶴算喜康彊隔嵗廵邉徼乗時選獵塲所期綏内外即¶
以靖封疆啟蹕撰良日横鞭趂曉凉都人傳燕喜衞卒¶
<pb:KR4f0005_WYG_087-16a>¶
逞鷹揚列嶂挼藍近千畦環秀長朗懸晴靄碧香擁午¶
雲黄随駐行秋輦行臨避暑荘¶
巻阿留勝蹟泉石待徜徉¶
　　石槽行宫對月叠辛酉嵗舊作韻¶
新月凉輝也自妍晚芳弄影麗便娟行宫又駐金秋蹕¶
虚牖全延碧落天十嵗了然别今昔半輪初不異虧圓¶
閒宵朅爾成清悟櫛櫛銀雲印稳眠¶
　　峯山口¶
<pb:KR4f0005_WYG_087-16b>¶
䟦馬黄花路遥指峯山口露浥快塵無晴暴占秋有¶
迤邐陟蘭磴此行初入山山民如舊識對我發歡顔¶
一逕平開白兩山夹輔青毋寧少藴藉後叠翠為屏¶
峰山亦小嶺始登心為暢塞上冣高峯行據雙眸放¶
　　懐柔縣¶
谷夷邑以庶縣小城則古室有僅餘糧野無不闢土稔¶
年略可支歉嵗多辛苦太平固佳事户口日増許持盈¶
惕深𠂻朝夕遑寜處所祈邀屢豐庶可籌助補借問親¶
<pb:KR4f0005_WYG_087-17a>¶
民官循吏誰召杜¶
　　曉行¶
山蹊破曉行詰曲舊諳程綠樹深藏郭黄雲逺帶城溪¶
喧昨夜雨烟歛早秋晴一以占農慰還因騐旅情¶
　　泥滑刺¶
泥滑刺馬不前十歩九跌防危顛忽然於此憶乗船嚢¶
槖滿載蒲帆懸設如江上遇石尢泊岸守候空留連安¶
得陸行者每值晴舟行者風順便又願四月天晴於育¶
<pb:KR4f0005_WYG_087-17b>¶
蠺家雨於蒔秧田天地之大人猶有憾焉擲筆不復道¶
停鞭且詠漸車篇¶
　　即事¶
剷土廓山路嵗久土為石石已不復土莓苔駁蒼碧深¶
戴古車轍淺含秋露澤變化誰所為土石兩不識朅爾¶
異剛柔厯然分主客¶
　　飲馬長城窟行¶
飲馬長城窟流来塞外水撑犁頭曼久外臣息燧銷兵¶
<pb:KR4f0005_WYG_087-18a>¶
亦久矣飲馬長城窟遺蹟猶堪指埤堄列嶂㡬千年堅¶
不山齊心不止輼輬車中臭纔發可惜䝉恬旋賜死後¶
来豈少防邉人良民半作城下鬼六州鑄錯未為癡萬¶
古癡謀無過此¶
　　寒瓜¶
野店寒瓜可當蔬村民生計覽吟餘芻棚茅舎紛懸處¶
細雨凉風欲熟初體㑹遥思栗烝在荒唐漫説棗還如¶
烹蒸雅合山家供肉食休誇丙穴魚¶
<pb:KR4f0005_WYG_087-18b>¶
　　晴¶
秋山易雨亦易晴金風奏爽天宇晶此時消盡閒籌度¶
禾黍香中旅騎行¶
　　山田¶
山田日以闢刀耕火種之所幸常有秋不辭辛苦治生¶
齒日滋緐地利詎有遺贏此邉外墾稍救乏業黎丁男¶
相踵至燕雲逮晉齊奚啻千萬户梯巖事耕犁内外久¶
一家䝉古頗相資更慮唘忿争治之良有司亦知非逺¶
<pb:KR4f0005_WYG_087-19a>¶
圖權以醫燃眉¶
　　常山峪行宫八景¶
　　　綠樾徑¶
一逕引人入勝千林宛爾相親恠底宜来雨後懸崖濺¶
沫垂紳¶
　　　虚白軒¶
小軒虚白堪怡匡床憑几棲遲驀憶前秋此際清光不¶
隔多時¶
<pb:KR4f0005_WYG_087-19b>¶
　　　青雲梯¶
蓊匌千重罨秀巉巗百級絶塵大似子房奇士陳平何¶
物堪倫¶
　　　楓香坂¶
青楓過雨霏香詰曲蘭椒里強陟頂砉然長嘯千峰紫¶
翠夕陽¶
　　　蔚藻堂¶
蔚藻爾時書堂每来翰墨生香正擬摛詞且置無過大¶
<pb:KR4f0005_WYG_087-20a>¶
塊文章¶
　　　如是室¶
秋初山有餘翠霽後室生爽寒冣是長宜静坐奈予每¶
少㡬閒¶
　　　翠風埭¶
威紆翠埭林穿草蟲花蝶風前俯仰物物自得㑹心一¶
為听然¶
　　　陵霞亭¶
<pb:KR4f0005_WYG_087-20b>¶
夷嵕位置孤亭四隣山色来青六法誰能貌取嵐靄都¶
無定形¶
　　山月效韋應物體¶
向暝羣山隂入夜諸籟静惟有清秋月徘徊㺯寒影寒¶
影入我懐我懐與月佳天容既澂廓露氣滋芳荄相望¶
有餘意何異逰蓬莱¶
　　灤陽别墅¶
别墅蕭閒灤水陽到来依舊閲秋光拏青古茂松千尺¶
<pb:KR4f0005_WYG_087-21a>¶
環碧髙低山一房時聽鹿聲還隔嶺每㸔蝶影或踰牆¶
墨壺琴薦都清潔消得敲吟引興長¶
朝晡凉爽午猶炎節候初秋塞外占葉始作紅仍隐綠¶
潦將就减乍平添報寒野蟈常依砌餉蜜山蜂不離(去/聲)¶
檐應接翻嫌畧無暇峰容波態此中兼¶
　　小金山歌¶
灤江衮衮西北来東將入海歸溟渤源逺流長故遜岷¶
隂吸陽嘘或如浙(叶/)岷江浙江我適觀灤江此閲新秋¶
<pb:KR4f0005_WYG_087-21b>¶
寒新秋不異前秋景得近㤀逺逸興遄河有砥柱山有¶
金欲赴且止其意深此間嵽嵲肖浮玉惜無頭陀裴氏¶
開叢林底須金山四面包華屋廣陵之濤似神而非者¶
三亦惟天下獨㑹心濠濮樂在兹樹態峰姿况周足刻¶
削翠影落澄波時有鼪鼯擲林木江天竒境有如此浮¶
名小大何嗔喜彷彿山靈如是云勝彼虚詞吟不止¶
　　駐蹕避暑山荘詩成近體¶
仙館金&KR1195;莅葆旗行秋駐輦恰相宜㑹心即境真雙美¶
<pb:KR4f0005_WYG_087-22a>¶
得意㣲吟又一時繞¶
膝常欣承色笑¶
含飴每切憶㤙私邉闗内外西成近有喜吾民許共知¶
　　山雨¶
山雨霏空送嫩凉烟絲極目益蒼茫中元眀日傳停蹕¶
漸石長途諒不妨¶
　　清舒山館¶
雲牕重此坐清舒峰翠迎人過雨餘前嵗今秋饒厯厯¶
<pb:KR4f0005_WYG_087-22b>¶
溪聲山色自如如单椒時下呦烟鹿芳沚頻浮唼浪魚¶
欲倚喬松尋琥珀落来清露濕衣裾¶
　　垂釣¶
富春以釣隠磻溪以釣顯亦各適其適何繋竿與綫(叶/)¶
跂石臨澄渚秋水泠然善垂絲致喁嘬豈為烹鬵甗隠¶
顯非我為潛躍任彼轉渺瀰眄烟波興正復不淺¶
　　永恬居¶
搆築深谷中嵐靄幻朝暮名之曰永恬允得岩居趣叠¶
<pb:KR4f0005_WYG_087-23a>¶
樹罨蒼翠曲流繞蹊路仙卉四時芳奇峰一忩具澹泊¶
足怡悦舂容而静寤買山合周孔羲經於是注¶
　　谿流¶
谿流勃雨後雨止流亦止勦襲為學者奚以異乎此¶
　　聽瀑¶
濺瀑落巖鳴清機惬静聲寒垂一條玉虹掣九秋晴亂¶
㸃侵危石澄光襲敞楹寒山千尺雪假藉若為名¶
　　中元日放河燈¶
<pb:KR4f0005_WYG_087-23b>¶
碧空雲散夜清妍觧讓秋蟾初度圓雅合山荘陳節物¶
較贏江國閙燈船千枝朗徹巖邉樹萬朶輝交火裏蓮¶
漏下松齋歸静憩依稀颯景似前年¶
　　山荘雜咏¶
每先秋獮駐山荘水態峰姿引興長佳景天成勝江國¶
早藏靈境待¶
仁皇¶
萬壑松風一室幽芸忩如昨每吟留卅年問學無些進¶
<pb:KR4f0005_WYG_087-24a>¶
空覺羲娥迅似流¶
秋山雨過濯濃青逺近泉聲謖入聴新搆雲居號松鶴¶
千秋萬載奉¶
慈寜¶
㸃筆文軒命墨娥成書便擬號歸禾未如七十傳靈囿¶
動植飛潛較總多¶
　¶
　¶
<pb:KR4f0005_WYG_087-24b>¶
　¶
　¶
　¶
　¶
　¶
　¶
　¶
御製詩二集巻二十九¶
