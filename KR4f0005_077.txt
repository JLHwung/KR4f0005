# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.312066
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷十九 
<pb:KR4f0005_WYG_077-1a>¶
欽定四庫全書¶
御製詩二集巻十九¶
　古今體一百九首(庚午六/)¶
　　夏日瀛臺¶
雨足旋清禁詰旦將視朝勤政敢刻懈典禮期時昭取¶
便憩瀛臺波光漾綺寮漲添魚鳥樂地静松柏喬圖雲¶
延閣逈却暑凉風招補桐已森翠團隂覆芳翹夏日讀¶
書處景光昔匪遥¶
<pb:KR4f0005_WYG_077-1b>¶
　　自髙梁橋泛舟過萬夀寺至昆明湖之作¶
夹岸輕籠綠栁隂進舟川路霽烟沈有時送響新蝉急¶
無礙沿洄漲水深古寺小年付僧領西山秀色待人尋¶
近耽湖上風光好雨後空明儘暢吟¶
　　招隠詩¶
　　昔人此作欲招隠者而去予是什欲招隠者而来¶
　　且以崇實去文亦可謂之反招隠而非同康琚寓¶
　　意云爾¶
<pb:KR4f0005_WYG_077-2a>¶
招隠有成例束帛蒲輪徴其實多難副欲隠乃炫名吁¶
嘻更甚者復以充隠稱世變風愈下矯託非人情所以¶
安車求不聞在虞廷股肱佐元首喜起歌載賡我欲闢¶
四門天衢坦蕩平拒人曷其可曲已有不能庶㡬兩不¶
失兾得真俊英錯薪之子思肥遯幽人貞富貴圖誠小¶
致澤量應宏待賈韞匵答末難荷蕢征苟其有耽心朝¶
野何殊程¶
　　荷¶
<pb:KR4f0005_WYG_077-2b>¶
弄影真宜太液中羣葩管領鬯薫風裁瓊作盖辟塵綠¶
曳綺為裳却艷紅静與心謀寧有色香生鼻觀亦無空¶
水亭晝永延清爽景㑹依前興不同¶
　　熱¶
不雨畏炎熱穉苗恐難支雨足熱亦得德暑惟其宜黍¶
田普霑潤所藉暘以時身燠心則適較前情頓移崇軒¶
况延涼八靣来輕颸南畝力耕者灼背渠寧辭¶
　　泛月¶
<pb:KR4f0005_WYG_077-3a>¶
心怡覺景好行樂瞻蟾河薄暮斂霽霞入夕含烟波煩¶
暑蘭塘消輕凉葛衫多奏響岸依竹送香舟度荷寄懐¶
屬月鏡延詠欣星羅¶
　　夜雨¶
半睡窻前夜雨稠微涼枕上颯如秋芭蕉也覺添清響¶
邇日森森綠玉抽¶
㸃滴簷聲濕砌苔滌炎六月正時哉繁憂早釋清無寐¶
一晌閒心憶向来¶
<pb:KR4f0005_WYG_077-3b>¶
　　詣静安莊酹酒¶
　先皇后仙逝頓經二十七閲月兹以皇子等釋服之¶
　　期親臨致祭感星霜之迅邁思窈窕以難追一瞬¶
　　驚心五言誌痛¶
舊恨千秋永新昌兩度妍望幃神黯爾舉爵淚澘然兒¶
輩臨祥禫予心警嵗年重繙孫楚什不忍讀終篇¶
　　喜晴¶
霖雨頻渥霑黍稻均怒長時若正宜暘邇日晴未放(叶/)¶
<pb:KR4f0005_WYG_077-4a>¶
永定遭漫溢賑救不惜帑築隄始安瀾南望縈愁想癡¶
雲漸露空朱日旋騰朗豁然天宇開吾心與俱廣¶
　　晏坐¶
處士小年真放達朝臣退食亦委蛇今朝事簡休閒早¶
晏坐於心稍自怡¶
　　時哉行¶
時哉時哉一瞬不住源源而来苒苒而去去者不可追¶
来者詎能駐三萬六千塲瞥眼如兹度欲肆志及時以¶
<pb:KR4f0005_WYG_077-4b>¶
行樂志既不可肆樂亦安能久達者遁跡於山水放者¶
寄情於詩酒二者又難適從茫乎吾誰與同堯兢兢舜¶
業業孔皇皇(叶/)是吾師也猶不免吾敢希將惄愁遣¶
　　恭奉¶
皇太后御園賞荷之作¶
快霽林塘景倍嘉斑龍¶
王母降仙車冰盤玉潤千年果鑑水霞蒸五沃花稍幸¶
雨暘符肅乂得陪¶
<pb:KR4f0005_WYG_077-5a>¶
色笑賞芳華雙成雲裏休疑顧暫借西池此作家¶
　　黄葛篇¶
種葛生黄葛綿綿花蔓活美人手把金錯刀露裛珠光¶
向烟割採之緝之為絺綌裁作生衣暑難奪絺綌雖嘉¶
所值無多禦暑則可禦寒則那魏徴不願為龍逢比干¶
而願為稷契臯䕫亦將有所懼乎抑亦未之思¶
　　聞蛩(六月十/九日)¶
振羽聼莎雞夜凉風露凄不須聞繼響一響百情悽¶
<pb:KR4f0005_WYG_077-5b>¶
　　移竹¶
三庚好移竹千竿輦脩玉過雨潤到心延風清滿目踈¶
稱倚窻前密合圍水曲蒔矮近髙阜列長傍低澳位置¶
各有宜片時盡得之量材以官人曷其異於斯竹易人¶
則難吁嗟乎吾思¶
　　漁陽撾¶
漢陽天地藴竒處往往卓犖出豪英蹀𨄌鼓史纔三撾¶
至今逢逢聞其聲傷哉鸚鵡遭網羅得無招忌蜚盛名¶
<pb:KR4f0005_WYG_077-6a>¶
黄祖固褊急曹瞞實忮者於晉稱良史書盾穿乃舎¶
　　喜晴¶
望雨纔過旋望晴休徴艱致意怦怦愁懐幸共膩雲散¶
清興端随爽氣生近傍林亭尋嘯咏遥看黍稌利耘耕¶
階前花鳥争暄景今日迎人總暢情¶
　　文徴明墨梅¶
貞白是本性丰姿有别調不可作梅觀停雲自寫照¶
　　日影¶
<pb:KR4f0005_WYG_077-6b>¶
膩雲韜曦輪浩蕩無開期祝融疾太甚借得西風吹霮¶
䨴盡摽去纖絮不留遺朱鳥翩然翔拂我若木枝晃朗¶
騰清暉森颯含爽颸祛溽觧蒸濕宜暘利耘耔(叶/)上階¶
花影新北陸旋南移累榭逈且敞八面窻琉璃讀書道¶
趣生對景佳興来(叶/)夏日故可畏正有可愛時¶
　　題王穀祥水仙圖¶
澹染檀煙薄著綃泉清石白間飄蕭暗香踈影何輸遜¶
雅蒜天蔥太琢雕¶
<pb:KR4f0005_WYG_077-7a>¶
　　生秋庭作¶
虚庭景色颯含金皎日清風拂竹林襍卉晞暘争蒨絢¶
喬柯得䕃亦森沉鑑池朗印塵俱浄畫壁周遮興可尋¶
今日生秋閒屬詠平添爾許向秋心¶
　　和杜甫遣興五首(首句皆仍其/舊而意自别)¶
天用莫如龍用吉見无首變化故莫測神功在不受憑¶
雲乃自為攖鱗亦何有豫且得制之是宜慎所守¶
地用莫如馬水行不如舟物各有所長乖宜失良謀而¶
<pb:KR4f0005_WYG_077-7b>¶
况鮮伯樂鹽車老死休舉肥肉脹羣常裝金絡頭¶
陶潛避俗翁避俗亦避世柴桑樂無悶自著桃源記肩¶
輿命二子偶顧亦何害(叶/)杜陵忠厚人箇翁乃深刺¶
賀公雅吴語老大故鄉迴兒童不相識問客何處来可¶
以喻宦况浮雲何係哉山隂泉石佳濁醪常滿杯¶
吾憐孟浩然盖亦一作者君固未已棄已則覺君舎浩¶
蕩襄漢間曲高和者寡幸有同心人清辭譽風雅¶
　　青龍橋¶
<pb:KR4f0005_WYG_077-8a>¶
青龍橋北落漲痕青龍橋西蓊綠原黍髙稻下皆怒長¶
暑雨快霽晞朝暾交風懐新豈易致經予旦夕縈愁煩¶
年来大田幸有獲酬以慰慶西成間即今消息復可兾¶
還蘄雨暘時寒暄¶
　　夏日香山¶
蘿逕闢雲關㡬餘偶趁閒来消三伏暑坐對一房山籟¶
度松梢謖流經澗曲潺此時心應(去/聲)適陡復憶民艱¶
此熱不可少山中爽亦多延風開北户對景秩南訛呼¶
<pb:KR4f0005_WYG_077-8b>¶
侣禽窺樹携兒鹿度坡還憐夏畦者勞瘁復如何¶
　　雨香館¶
山齋尚樸綠天叢虚受延凉面面風書案墨林千嶂外¶
犂雲鋤雨一窓中峰含畫意似懸軸澗有琴音不藉桐¶
頗識山深秋信早倒崖楓葉兩三紅¶
　　致仕侍郎沈德潛具摺請安并錄進詩文稿賦此¶
　　　賜之¶
興居封事寄南雲快讀新詩益慰欣起我七言還借爾¶
<pb:KR4f0005_WYG_077-9a>¶
嘉卿一念不忘君黄山雲海觀何壯(徳?今嵗尚/杖䇿登黄山)綠野¶
林泉咏更芬為語餘年勤愛䕶来春吴㑹共論文¶
　　山雲¶
山雲坌入凌雲户拂拂涼絲度山雨最髙樓閣出雲表¶
變幻須㬰迷處所下視村落紛林莽座側飛雲覆平楚¶
彼有人焉望此間應訝雲中見爾許妙哉竒景真曠觀¶
却愁下土商羊舞¶
　　望晴¶
<pb:KR4f0005_WYG_077-9b>¶
喜晴纔六日愁霖復連朝憶昨從香山夹路看良苗便¶
雨未為害况復滋新蕎云何腸展轉不觧予煩焦所慮¶
在永定漫隄築未牢此時不放晴盛漲何時消哀哉固¶
邑民風雨所漂揺賑䘏詔屢頒補救心頻勞萬户苟失¶
安九重豈足驕晚来西北風浮雲碎欲飄簷喜乾鵲鳴¶
池斂官蛙囂宜暘願及時南望心神翹¶
　　七月朔日作¶
靈景騰清曜¶
<pb:KR4f0005_WYG_077-10a>¶
皓天符金行仰睇浮雲破廓然放午晴好風西北来襟¶
袖一以清愁霖見日影頓覺慰快并今年莭候遲秋餘¶
七日程(是月七/日立秋)孟朔應嘉占吾將盼西成¶
昨夜積霖暴展轉愁不寐應為半年判洗我煩憂萃(今/年)¶
(自春徂夏/常覺煩勞)曰无往不復吾聞之周易(叶/)新秋纔上日便¶
得逢開霽豐隆尚留戀積重有餘勢徐散歸其岫遥峰¶
已森翠傍晩蝉聲亮¶
蒼旻舒爽氣瞻望益屏營宜暘仰¶
<pb:KR4f0005_WYG_077-10b>¶
鴻賜¶
　蘐¶
葉抽蔥綠瓣熉黄墻角含風灔露光鶯下林窺疑借色¶
蝶飛叢出不霑香義傳爾雅誰家疏詩詠衛風第㡬章¶
我自先憂憂慣者縱教樹背那能忘¶
　　銀漢¶
銀漢欲斜傾秋宵色倍明浪傳西蜀到不共海潮盈玉¶
斗萍踈㸃金風浪細生黄姑相望處幽恨未能平¶
<pb:KR4f0005_WYG_077-11a>¶
　　熱¶
祝融餘景逼蒸熇煽炎威仰視浮雲斂朱鳥騰晶輝大¶
地既沮&KR0008;溽暑兹其時燠亦豈可無所慮雲復滋傍晚¶
轉净散㡬縷明霞披憂懐始少間額手感無私此後倘¶
宜暘西成庶可期憂喜摠因民匪為一已謀(叶/)視民厪¶
如傷文王實我師¶
　　泊舟乗凉¶
雲斂長空碧宇蒼泊舟磯畔試乗凉風来水面含新爽¶
<pb:KR4f0005_WYG_077-11b>¶
樹張(去/聲)清隂送夕陽¶
金風徐拂綠楊條暑氣能餘㡬日驕略得心怡憂轉繼¶
渾河曽否漲痕消¶
菱花浄拭木蘭恬一刻能消一日炎秋意今朝知㡬許¶
素蛾纔掃半眉纖¶
　　西北風¶
昨盻西北風時作時復止今朝乃暢然吹萬勢未已殢¶
雲向難開破碎剰㡬縷(叶/)應律奏金音驅暑含爽氣(叶/)¶
<pb:KR4f0005_WYG_077-12a>¶
皎日騰清暉溽熇一以洗雄風詎獨予快意逮閭里宜¶
暘利大田送馥暨雜蕊春時望一犂頗怨驅雲去(叶/)及¶
恐霖為灾驅雲仍賴此鳴條本無心習習何憂喜¶
　　新秋討源書屋¶
書屋俯清流金風潦水收庚餘三伏末霽快一天秋蓼¶
影澄瀾漾花香曉露浮啓編心始獲為解憫農憂¶
　　秋英十詠¶
　　　秋蘭¶
<pb:KR4f0005_WYG_077-12b>¶
三時不比此時馨紉佩沅湘合擅靈寓意騷人吟不盡¶
秋蘭終古只青青¶
　　　玉簮¶
砌頭墻角自婆娑瑟瑟金風清馥過底事月明難辨色¶
盛鬋斜墮自嫦娥¶
　　　金錢¶
應嗤榆荚欠風流稜郭圓成買斷秋王衍便教嫌阿堵¶
可能對此不迴眸¶
<pb:KR4f0005_WYG_077-13a>¶
　　　雞冠¶
濃艷當秋别作春籠煙泫露自精神笑他綘幘標名字¶
茅店何曽解報晨¶
　　　鳳仙¶
昻蔵態發色離披引蝶潜蛩兩不知萋菶梧枝團䕃處¶
應教比物入周詩¶
　　　秋葵¶
聞道秋葵解向陽緣階何限仰陽光若非普照無私德¶
<pb:KR4f0005_WYG_077-13b>¶
朶朶分光也太忙¶
　　　牽牛¶
夏町春田力作過籬邉閒喘月涼多此花應是黄姑種¶
為到秋来早度河¶
　　　白蘋¶
淥水汀洲演漾秋西風波面任飄流誰知㸃㸃星星裏¶
千古騷人寓盡愁¶
　　　紅蓼¶
<pb:KR4f0005_WYG_077-14a>¶
那論深紅更淺紅水濵吹老鯉魚風汀荷敗綠江蘋白¶
著㸃容華媚鏡空¶
　　蘆花¶
采蒼沙岸漾風淪合著孤舟理釣綸愁煞杜陵蘿月下¶
相看一例白頭人¶
　　題錢維城山水¶
峯為師子蹲瀑是鴻龍舞設匪栴檀林定擬瓊瑶圃結¶
宇卜幽棲伊人真得所¶
<pb:KR4f0005_WYG_077-14b>¶
　　晚晴落照¶
湘雲徂已弱金風吹正健白帝肅車輿預日先傳信(明/日)¶
(立/秋)下舂朗西山明霞色殷縉輝天争日麗瑩波延月印¶
蝉噪綠梧髙蝶栩紫蘭噴宜暘既惬懐樂賞秋光嫩¶
　　七月七日立秋¶
秋色復秋聲人人秋意生剛傳新爽入便喜普天晴白¶
帝誠知莭黄姑若遣情晚来仍渡漢露重一鈎明¶
　　古别離¶
<pb:KR4f0005_WYG_077-15a>¶
古别離乃有天上牽牛織女星分岐至今八萬六千㑹¶
後㑹滔滔無止期可憐一㑹纔一日其餘無央數日何¶
以消愁思古别離天上猶如此人間可例推設使無㑹¶
晤安用苦别離古别離長吁嘻¶
　　董邦逹谿山清曉圖¶
天澹雲閒今古情新圖即景益分明爽澄蘭沼波吹細¶
風度松林籟泛輕白帝精神昨夜入虚堂颯沓此時生¶
四家六法何須論領略當前妙趣呈¶
<pb:KR4f0005_WYG_077-15b>¶
　　詣静安莊奠酒¶
　　恭奉¶
皇太后懿㫖以中宫久虚宜行冊封之禮嵗月既易吉¶
　　慶臶臨勉遵¶
慈諭益睠¶
　芳蹤將頒明詔奠以申懐¶
鸞車邈仙踪彤管垂思媚齊眉予夙願續絃誰所致上¶
以奉¶
<pb:KR4f0005_WYG_077-16a>¶
慈寧下以率九位惟此蘋蘩重義不容虚置十行竚頒¶
詔百感紛縈思彷彿鳳幃前翻然来相慰¶
　　新秋瀛臺¶
新秋問景駐瀛臺霽宇澄空鏡影開襍卉環階偏得意¶
却從何許度愁来¶
　　玉泉山曉秋攬景¶
誰道秋光易感悲秋光亦有助歡時風疏密樹心俱爽¶
雲淡髙空意與遲勒壁詩情覘嵗月環階水態浄襟期¶
<pb:KR4f0005_WYG_077-16b>¶
山齋小憩方成句又報花間晝漏移¶
　　心逺閣作¶
香山未卜居看山時到此静宜既成園静明希戾止喜¶
新而厭舊俗情我胡爾今来忽曉秋快晴風日美憶我¶
邇年間愁多罕遇喜一晌值清閒肯孤名山水拈毫覔¶
舊題䝉茸蘿霧裡¶
　　襍和唐元稹東川詩四首(有序/)¶
　　偶閲微之詩集見東川諸作喜其辭髙而意逺微¶
<pb:KR4f0005_WYG_077-17a>¶
　　之自序為白行簡手寫者三十二章而自錄者惟¶
　　七言二體凡二十二首夫詩人騷客憂愁幽思遭¶
　　際患難貧賤發為葩辭以舒其憤懣故其詩樂者¶
　　讀之而可歌悲者讀之而可泣也予則何有焉然¶
　　結習所在正復難忘襍和四章聊適一晌¶
　　　亞枝紅¶
百花都解亞枝紅獨許緋桃占化工桃葉成隂臨碧渚¶
渚花紅尚傲西風¶
<pb:KR4f0005_WYG_077-17b>¶
　　　江花落¶
臨水秋花水靣荷西風颯沓落英多歸著處同生處異¶
不曽分别碧江波¶
　　　好時莭¶
春末夏初三尺雨暑闌凉早十天晴似兹時莭真稱好¶
每望難逢意轉怦¶
　　　夜深行¶
夜深猶自繞階行不是徴歌及選聲十五年来惟一意¶
<pb:KR4f0005_WYG_077-18a>¶
晴多期雨雨期晴¶
　　泛月¶
夜夜素華流嫦娥應愛秋冰光寒不濕鏡影注還浮荷¶
度逺香細蛩添暗響稠中年情味别對此喜兼愁¶
　　中元日御園放河燈¶
恰惜秋湖見敗蕖金蓮萬朶霎時舒漂風不謝光無定¶
奪月常浮艷有餘梵唄盂蘭初夜舉中元燈火二年踈¶
(前嵗有元孝賢皇后之事去嵗於避暑山/莊度中  莭御園未放河燈者盖二年矣)陡思避暑山¶
<pb:KR4f0005_WYG_077-18b>¶
莊景詩稿重看隔嵗書¶
　　題董邦逹山水巻¶
　　　浮嵐暖翠¶
嵐烟浮動翠屏横山水之間寄逸情童子抱琴閒覔句¶
風流活脱謝宣城¶
　　　秋水蘆村¶
藤蘿石上月含凉秋水長天溯渺茫宛在伊人何處是¶
蒹葭采采復蒼蒼¶
<pb:KR4f0005_WYG_077-19a>¶
　　遣興放言¶
一言而喜一言怒斯人未與道為俱無端而憂無端樂¶
斯人未與天為徒趙北水灾洛南熟一時披覽郵傳書¶
喜在彼兮憂在此俄頃意改何居乎况乃昨近望晴切¶
偶見雲縷生嗟吁金風奏爽清暉懸對景不覺雙眉舒¶
安能長得雙眉舒樂天下之樂者憂天下之憂(叶/)嗚呼¶
此憂兮孰能解予¶
　　題錢維城生秋畫巻¶
<pb:KR4f0005_WYG_077-19b>¶
颯颯梧桐爽籟吹雲閒天淡早秋時歐陽有觸曽成賦¶
宋玉無端獨解悲荻穂白初含退潦蓼花紅尚戀明漪¶
生秋庭畔披新巻今昔關情有所思¶
　　霧¶
金行宜肅爽胡然雲屢作溽暑究已退晚每殷霞脚予¶
意慮蒸霖有礙南畝穫嘉種近西成秋陽望時暴今朝¶
喜薄霧兆晴氛漸霩卓午果朗然清輝懸煜爚金風忽¶
颯沓郢氣已澄廓公超術信靈豐隆勢已弱慰意對髙¶
<pb:KR4f0005_WYG_077-20a>¶
秋屬吟寄所託¶
　　桂¶
露重檻風涼迎階綠間黄中(去/聲)秋先報莭隔嵗入吟章¶
(塞外行圍率隔嵗一舉/是花未至塞外故云)一例臯塗種偏依楚畹芳誰曽¶
到蟾窟此處滿天香¶
　　晴¶
小雨便開晴真教暢快生髙秋森爽氣新榖兆西成暑¶
退濃隂轉雲徂逺黛横昨来愁致澇今始稍紓情¶
<pb:KR4f0005_WYG_077-20b>¶
　　題董邦逹山水十六幅¶
　　　幽谿獨眺¶
散歩廻谿上谿烟豁逺眸妙機窮不盡底用上髙樓¶
　　　松竹雙清¶
髙社結雙清山旁水之涘問誰乃宜兹大夫與君子¶
　　　池亭清暑¶
心浄能清暑曽聞白樂天疏軒閒筆硯池上早成篇¶
　　　樹杪飛泉¶
<pb:KR4f0005_WYG_077-21a>¶
踈樹不成林無風自静深飛流閒作響譜入伯牙琴¶
　　　澄江泛艇¶
葉下洞庭波拏舟風月多不知兀坐者所寄得於何¶
　　　虚亭秀色¶
一亭及一峯足占無邉秀何須論尺絹盤礴勞結搆¶
　　　秋嵐霜葉¶
錦林扶翠嶂詩意與秋髙紫微已絶詣何必更拈毫¶
　　　寒林䇿蹇¶
<pb:KR4f0005_WYG_077-21b>¶
詩人慣得句畫客漫成圖彷彿襄陽孟尋梅興不孤¶
　　　髙崖傑閣¶
飛閣構層巒其下臨無地今朝趂少閒結攬江天意¶
　　　雲際濤聲¶
溪聲在松下濤聲在松上髙人如太冲軒軒逸興放¶
　　　夏山初雨¶
是處畫雲山皆云大小米試問海岳前有景誰傳是¶
　　　扁舟載菊¶
<pb:KR4f0005_WYG_077-22a>¶
懸厓如赤壁短棹泛秋湖著箇瓶篸菊防人道擬蘇¶
　　　林徑擕笻¶
林徑喜秋晴擕笻歩屧行江淹如擬古興在謝宣城¶
　　　秋樹含暉¶
丹楓四五枝白石三兩片秋日朗朝暉晶熒含峭蒨¶
　　　谿閣閒凭¶
虚閣誰家子凭欄俯碧流喜者見謂喜愁者見謂愁¶
　　　踈樹遥村¶
<pb:KR4f0005_WYG_077-22b>¶
霜柯不礙目寒村見茅屋欲去訪幽人坡陀凡㡬曲¶
　　仲秋瀛臺¶
仙家樓閣迥宜秋瀛海瑶山翠欲流風月清華贏四季¶
水天朗澈繞三洲露浮金掌凉初動雨過銀河暑盡收¶
塵世景光難入詠崇情只擬廣寒遊¶
　　白玉杯¶
出璞色如脂成杯圓中規琢磨工有緒古樸製無竒堅¶
白誰騰説亷貞我欲師流霞曽不泛禹訓已昭垂¶
<pb:KR4f0005_WYG_077-23a>¶
　　承光殿即景¶
金源喬木䕃松槐簇就團圞七寳臺太液秋風窻裡挹¶
西山顥氣座間来墨壺琴薦俱堪撫閣漏階籤且漫催¶
馥郁天香飄桂子此花雅合月中栽¶
　　齋居¶
齋居值仲秋¶
方壇臨次祭閶闔秩金&KR1195;豐歉籌農計西成定大局二¶
鬴猶中嵗春旱夏繼澇此穫實意外(叶/)宵旰慰憫憂慙¶
<pb:KR4f0005_WYG_077-23b>¶
徨感¶
明賜瑞玉將報¶
貺靈鼓方調氣今秋已云徂来年願如意¶
　　題李世倬山水巻¶
蘚砌新秋有落桐紗㡡却暑尚耽風石欄干外明漪皺¶
猶見殘荷着意紅¶
　　玉枕¶
素樸獨無文龜兹製出羣何人真截玉(白居易詩角/枕截寒玉)高¶
<pb:KR4f0005_WYG_077-24a>¶
士可眠雲漫作邯郸想誠堪翡翠焚淮南傳秘訣曽以¶
不聞聞¶
　　題李勉玉泉琴¶
王孫位將相侃侃持正議榮顯非所耽自號幽清士(叶/)¶
平生善鼓琴雅尚還自製笵銅成兹器嵗月猶親誌(池/中)¶
(刻唐肅宗丙申年月有八日咸陽樂/幽淸士李勉捐俸鑄造廿有二字)置絃一攫醳玉泉¶
聲尚沸因憶響泉磬豐劍今何寄重人匪重物望古興¶
遐思¶
<pb:KR4f0005_WYG_077-24b>¶
　　新月¶
急就西移為轉東情知數轉便應中素娥盻莭興心别¶
詩客睋空不語同半魄旋飛榆樹杪微香已度桂花叢¶
露涼風静雕欄畔小立依然箇影朧¶
　　鄒一桂秋英巻¶
派接徐黄江左鄒寒英設色足風流紛開木本及草本¶
底論深秋與淺秋蝶欲黄而猶待染葉將紅者未曽收¶
玉欄金井休開展猶恐霏烟露欲留¶
<pb:KR4f0005_WYG_077-25a>¶
　　尚書蔣溥奏進所刻御製詩集書此誌懐¶
伊余有結習對時耽屬詠賦詩何必多杜老言誠正况¶
乎居九五所貴行實政享帚虞舛缺綜錄予所命(自丙/辰迄)¶
(丁夘所作詩已積有四千餘首上/年曽命翰林中書等分巻繕寫)殺青匪素志既成姑¶
亦聴裒然宛成帙十二年言行其間憫農切今昔頗可¶
証治未臻唐虞志徒希賢聖他年諷兹什慙否復難定¶
　　董邦逹楓溪觀瀑圖¶
從心不踰矩得意可忘筌堪識此圖妙休將六法詮髙¶
<pb:KR4f0005_WYG_077-25b>¶
人宛濠上飛瀑自雲巔楓葉落英似武陵然否然¶
　　萬夀日題(有序/)¶
　　庚午八月十三日為朕四十夀辰廷臣以慶賀筵¶
　　宴為請者槩弗許并降㫖禁各督撫朝謁然¶
慈寧行禮正殿受賀與夫乾清家宴例不可缺頃因遵¶
　　奉¶
懿㫖繼冊中宫嘉慶洊臻禮儀既具邈然憶向豈恝諸¶
　　懐且左顧九列都無與朕齊年者矣因用杜甫藍¶
<pb:KR4f0005_WYG_077-26a>¶
　　田九日之韻漫題近體聊亦寓意云爾¶
浄斂緗雲碧宇寛宜暘嘉與物皆歡中宫初正名偕位¶
萬夀齊朝衣與冠有憶那忘桃月莭無言閒倚桂風寒¶
晚来家慶乾清宴覕眼三年此重(去/聲)看¶
　　古玉巵¶
峚山良種瑕不匿磬口徑圓逾周尺古人之器君子德¶
千年煥發光而澤縁底細纈流霞色青蓮醉此三百石¶
貯之温室雄虹射六清醴齊浮未得㫖酒有戒古訓式¶
<pb:KR4f0005_WYG_077-26b>¶
　　題蘇軾書金剛經巻¶
礦窟炎洲善比形(軾自識有人鑿山取銀礦至深處聞/有人誦經聲發之得一人云吾亦取)¶
(礦者以窟壊不能出平生誦金剛經自随每有飢渴/即若有人自腋下以餅餌遺之殆此經變現云云)無¶
聊聊復寫金經三乗總出胸前卍四句全提舌本青宿¶
世由来原佛子齊諧奚事説奎星燒猪佛印相勤請一¶
笑遺之換醁&KR0812;¶
　　中秋日即景¶
雨過晴空爽氣深興豪酬景一登臨自来都識團圞莭¶
<pb:KR4f0005_WYG_077-27a>¶
此際頻増今昔心寳月光生滄海上金風香在桂花隂¶
宜秋帖子當年咏舊緒含毫杳莫尋¶
　　題倪瓚設色水竹居圖¶
踈林淡墨倪迂法寳笈常收紀有詩設色蒼然宜水竹¶
雄渾筆合薄黄癡¶
　　王䝉秋山草堂圖¶
静看黄鶴山樵畫神藴錦里髙人詩兩行秋樹紅復綠¶
獨㧞中峰参且差意行水宿皆適性谷粒坊芹可樂飢¶
<pb:KR4f0005_WYG_077-27b>¶
茅簷把巻何為者此間奚必重題詞¶
　¶
　¶
　¶
　¶
　¶
　¶
御製詩二集巻十九¶
