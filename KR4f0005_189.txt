# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:12.366968
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷二十六
<pb:KR4f0005_WYG_189-1a>¶
欽定四庫全書¶
御製詩三集巻二十六¶
　古今體一百十八首(壬午十/)¶
　　木蘭廻蹕駐避暑山莊作¶
圍期今歲促廿五日云旋行慶兼施惠秋清正月圓天¶
香屋有桂霜勒浦餘蓮晚熱蒸為雨聽之言發泉¶
　　題不遮山樓¶
樓在萬山裏偏云山不遮名言何有定惬意與之遐為¶
<pb:KR4f0005_WYG_189-1b>¶
是初成趣歸來便領嘉喜新吾尚爾復古志徒賖¶
　　清舒山館¶
新秋促轡以圍期山館歸來仲序宜了識清舒最佳處¶
可當頓置弗留詞不寒不暖娛人候有月有風速客時¶
四壁圖書騐今昔緑窻曦影又西移¶
　　題鑑始齋¶
松風萬壑凉曰有讀書堂絶勝閒花草依然昔縹緗慎¶
終念惟厥無水監於當思義顧名處初心寧敢忘¶
<pb:KR4f0005_WYG_189-2a>¶
　　敞晴齋¶
尋鹿到山深松齋倚碧岑敞晴真及莭宿雨弗留陰紫¶
翠難為狀笙竽總入吟不言圖意㑹其奈景開襟¶
　　清綺書屋¶
老松籠屋彴横溪雨過山蹊印鹿蹄此處徴詩合虞夏¶
三唐清綺類醯雞¶
　　偶為春華秋實巻各題以句¶
纈白標紅貴得情畨風次第鬭春榮可知實盡從華孕¶
<pb:KR4f0005_WYG_189-2b>¶
公幹當年特自鳴¶
　　　右春華¶
水珍陸品分甘脆採實誰當筐筥盛信是家丞風度在¶
名言邈爾憶東平¶
　　　右秋實¶
　　水月精舎¶
臨水有山崖崖巔小築齋波心常得月座上恰宜懷半¶
滿都無礙古今鮮並佳六情淘洗盡剰祇靜因皆¶
<pb:KR4f0005_WYG_189-3a>¶
　　緑雲樓¶
出樹聳髙樓緑雲尚爾稠蔚青俯足底繚白見山頭愛¶
此非為雨憐他幸傲秋何來紅數㸃不擬再廻眸¶
　　戱題荷¶
夏卉何來秋仲披花中宛有歲寒姿傲寒也為時逢暖¶
然孰不云君子斯¶
　　命製鹿角椅並題以句¶
獵獲八义角良工製椅能由來無棄物可以備時乗詎¶
<pb:KR4f0005_WYG_189-3b>¶
是仙都遺(去/聲)從思¶
家法承(盛京貯有角椅太宗時鹿角椅山莊有也/聖祖時鹿    今命製此亦肯搆之意)　䕫¶
夔戒倚側棣棣慎居興休&KR1120;形猶曲豐尖柔足徴底須¶
七寳飾樸素審堪稱¶
　　沈周秋風話歸圖即用其韻¶
抑為小雅抑豳風老筆傳神意鑿空握手河梁似聞語¶
羡君䇿蹇竟歸東¶
　　創得齋¶
<pb:KR4f0005_WYG_189-4a>¶
創得得三載毎來輙惬情巖松作屏障澗水奏竽笙幽¶
籟千般謖夕陽一片明竒觀又始遇覺未負斯名¶
　　夕佳樓¶
一谷當西日隨宜築小樓開窻延照朗落嶺潑光流霞¶
熻紅新染嵐浮緑尚稠坐惟消片刻佳趣自千秋¶
　　玉琴軒¶
前後繞流泉泠泠潺且漩無絃並姑舎不鼓鎮鏗然秋¶
氣澄見底月光印正圓水仙乘赤鯉深夜此周旋¶
<pb:KR4f0005_WYG_189-4b>¶
　　寧靜齋¶
窻含水白與山青無色聲天妙浄形雖是毎來愛摛藻¶
靜中得句意常寧¶
　　山心精舎¶
信歩入山深窈窕延幽賞攅簇羅諸峯變幻含萬象風¶
吹林葉多秋肅鹿聲響白泉細愈颯丹楓踈益朗精舎¶
竺庵旁計地纔盈丈披窻數衆竒歴若指諸掌¶
　　中秋夕對月漫成¶
<pb:KR4f0005_WYG_189-5a>¶
一日輕隂傍晚晴錘峯輪上(上/聲)越光明千年上(去/聲)塞誰¶
為賞此夕中秋特地榮得不擘雲全體現雅宜入沼徹¶
心晶花瓜綵餅隨時令冷露何人綣旅情¶
　　含粹齋¶
三間書舎敞林扉¶
天藻標題義入微問景詎寧欣若繢甄心益覺慎惟幾¶
靜專動直都包括内聖外王時發揮擬欲閒吟概從省¶
羲經獨此究編韋¶
<pb:KR4f0005_WYG_189-5b>¶
　　秀起堂¶
碧嶺四圍全作障中峯秀起獨成堂窻間見鹿任眠跂¶
林下無禽不頡頏著色畫張楓葉紫宜時風送桂花香¶
得詩便擬肩輿去却笑勞勞有底忙¶
　　萬樹園賜宴即席得句¶
叢樾中間甫野長(甫田叢樾為三十六/景之一又名萬樹園)清秋嘉宴拂廬¶
張北宛西海胥來賀¶
祖德宗功正未央詎曰銷兵應凱樂益欽守器慎幾康¶
<pb:KR4f0005_WYG_189-6a>¶
訓恭儉亦示慈惠幣帛均頒實篚箱¶
　　登四面雲山亭子¶
䇿馬蘭蹊不礙凉虚亭憩坐敞秋光逺山似揖近山拱¶
楓葉初丹槲葉黄西北諸峯倚天近東南一水入瀛長¶
年年舊句鄰新句徒曰忘言那易忘¶
　　永恬居¶
詎是陶家逕依然松菊存流陰閲吹葉至理悟歸根鹿¶
麌動皆靜禽音靖不喧祇宜諸慮淨仍繾¶
<pb:KR4f0005_WYG_189-6b>¶
一人恩¶
　　素尚齋¶
永恬居後齋百級拾廊階旣迥眺因遠當秋攬總佳不¶
遷谷神景恒識¶
聖人懷返樸關行政勤思六宇皆¶
　　再題創得齋¶
小憩永恬居言入西崦路林霏繚而深一歩竒一歩澗¶
餘九夏氷峰有千年樹山齋遠不見石門近忽遇創得¶
<pb:KR4f0005_WYG_189-7a>¶
真創得勝槩紛來輸萬景供(平/聲)知新五言當(去/聲)温故¶
　　枕碧樓¶
老松横谷石溪斜縱入深山却是家巖閣有窻皆納樹¶
竹爐無火不烹茶餘多濃翠全因暖著幾新紅幻作霞¶
應接萬竒真莫暇分毫方寸那曽加¶
　　水月庵¶
一嶺迥隔西東竺庵石徑曲通如是花宮林下何殊寳¶
月水中真機不藉僧梵清華亦有松風空翠庭陰忽落¶
<pb:KR4f0005_WYG_189-7b>¶
問誰習寂義公¶
　　山行卽景二首¶
背陽谷寒向陽暖平澗水渟陡澗流打頭落葉添於昨¶
騁目踈林恰是秋¶
深紅淺紫纈巖枝繪事嫌他有定姿取適行山亦行飯¶
雖名尋鹿却尋詩¶
　　小憩秀起堂得句¶
雨過寥天喜快晴肩輿聊作問山行路從西峪得猶創¶
<pb:KR4f0005_WYG_189-8a>¶
堂據中峯業已成泉出澗邉幽脈益風來林下颯涼生¶
起予愛此真佳處秀占人間有玉京¶
　　振藻樓¶
淺紫深紅緝萬枝書樓即事引清思春華秋實胥權置¶
請看東平振藻時¶
　　春好軒題句¶
四圍錦簇霜枝麗一院芳含秋卉新都道仙莊稱避暑¶
寧知勝地有恒春能言鳥起閒翻影入夢蝶來香滿身¶
<pb:KR4f0005_WYG_189-8b>¶
萬物熈熈遊化宇至今總是戴¶
堯仁¶
　　八月廿三日¶
皇考忌辰題寫心精舎¶
去歲圍前駐(去歲此日亦/駐此曽有詩)今年圍後來永思歎時迅廻¶
憶輙神摧¶
祖德貽遊豫¶
宗功仰擴恢並當奉¶
<pb:KR4f0005_WYG_189-9a>¶
神御恒此寫心哀¶
　　嘉樹軒¶
就樹昔年搆清秋勝日尋輪囷一株古蔽芾滿庭隂有¶
月皆澄照無風亦朗吟何當風月下恒此坐觀心¶
　　樂成閣¶
因迥得為髙城樓縱目遨錘峯陵碧漢列水捲寒濤如¶
在銀蟾界堪揮顧兔豪秋成纔半熟不樂首頻搔¶
　　聚香齋¶
<pb:KR4f0005_WYG_189-9b>¶
衆香國土光明鏡題額¶
當年緬掞毫書桉墨林清晝暇不開帙此讀離騷¶
　　山行夕歸¶
秋山暢好意為行仙樂還饒呦鹿鳴谷逕千盤屧歩遠¶
靄煙一片晚涼生已看宿鳥尋林返偏厭鋗人秉燭迎¶
詩讀元和心有㑹由來白俗讓元清¶
　　經畬書屋疊前韻¶
塞山如罫孰為畬書屋髙無須蠧書毎事惜陰較分寸¶
<pb:KR4f0005_WYG_189-10a>¶
常思克已擬耘鋤芸窻旦夕堪容與靈囿煙雲恒跂予¶
設以農功喻學業祇求多稼不求餘¶
　　李唐秋江待渡圖¶
白荻丹楓秋意深寒江不辨漢還潯布帆無恙横波過¶
誰識卬須一片心¶
　　放鶴亭¶
或有貢鶴者綵籠巧莊校曳尾塗中龜笥藏非本好艱¶
飛羽已翦仰食喉空呌憐其類乗軒榮不存所樂(叶/)深¶
<pb:KR4f0005_WYG_189-10b>¶
山叢樾間放去任騰掉一歲養翼成二歲和子效原在¶
山莊中施亦有佳報林家明聖致張氏雲龍調於我何¶
有焉我意其明告旣以遂煙霞亦以省粱稻(叶/)貴適生¶
物性非學幽人操¶
　　佶閑騮嘆¶
萬吉(驦/)闞虎(騮/)歸房精繼者佶閑良且駛承平豈復有¶
戰爭獮狩時乘資德美馳御所向無空濶遠則木蘭近¶
海子抨弦蒼兔七載馱(一日射/中七兔)彈蹄銀獐一斃坻(二皆/海子)¶
<pb:KR4f0005_WYG_189-11a>¶
(事/)塞上獲鹿難數計飛越深溝更神矣(木蘭馳射一鹿/忽遇深溝騮飛)¶
(越若履/平地)去歲圍罷留養兹今來愈覺加長齒不任鞍勒¶
意猶壯牽向我前熟仰視久策爾力寧弗憐後進非無¶
老成此細芻軟秣終厥年重以敝帷留待爾¶
　　澄觀齋¶
山莊小駐盤秋仲又將䦨此地非常地澄觀果足觀歸¶
根紛葉落結露報霜寒指日重陽到黄花開繞欄¶
　　千尺雪得句¶
<pb:KR4f0005_WYG_189-11b>¶
源水千峯外秋齋萬樹間賞心惟物表得句乃幾閒尺¶
寸何須計北南豈浪扳挾沙縁過雨訝是對嵰山¶
　　再題不遮山樓¶
肩輿西峪趂幾閒振籜秋風頃刻間今日登樓有佳會¶
别開生面不遮山¶
　　水月庵¶
水月竺庵如是住山心精舎適於旁欲因動静標仁智¶
不向異同論幻常¶
<pb:KR4f0005_WYG_189-12a>¶
　　山心精舍¶
洒然精舎築山陲小憩雲窻攬衆竒雙嶺廻環作閽闥¶
一峯孤柱是鑪錘化工真閲煙霞表道筦非從色象窺¶
不約而來朅爾去普門水月證無為¶
　　暖¶
閏後寒應早今秋暖異常晚田幸收半薄穫較荒强萬¶
澗琴猶奏千林錦始裝因縁悞哨鹿尋繹定何妨¶
　　翠雲巖¶
<pb:KR4f0005_WYG_189-12b>¶
纈緑霏青看已久新紅渲染訝誰加背西斜日輝平野¶
翻壁忽成一片霞¶
　　食蔗居¶
循流探谷源以漸入佳境得居名食蔗虎頭趣自領因¶
迥易為髙憑軒目堪騁紅紫萬嶂紛青松獨崇嶺品竒¶
託亦殊于于意為(去/聲)永¶
　　小許庵口號¶
十笏為庵静以便底從名象較言詮納來芥子應無數¶
<pb:KR4f0005_WYG_189-13a>¶
何啻三千與大千¶
　　紅葉二首¶
青女行霜染塞林一般赩奕㸃蕭森世間紅紫安容擬¶
目與為幽意與深¶
鳴鞭猶憶緑雲纔生面連林萬錦開借問關穜誇絶藝¶
那能㸃筆一時該¶
　　對瀑¶
對瀑歲有吟今秋尚闕寫慿欄眄振鷺落落凌空下潦¶
<pb:KR4f0005_WYG_189-13b>¶
盡沙灘露流壯石峽瀉有夲與無本於斯可悟也適從¶
瀑源來足底涓涓者¶
　　入山¶
入山不期深自深問景都逢美中美千林張畫色無定¶
昨日深紅今日紫頭上星星豈復辭卽看流陰迅如此¶
與木石居鹿豕遊聞善沛然心亦企¶
　　重陽日侍¶
皇太后宴¶
<pb:KR4f0005_WYG_189-14a>¶
皓氣澄秋日日加山莊重九更堪誇登髙全攬川原美¶
獻¶
夀欣當風物嘉綺嶺低昻綴紅葉芳階錯落綻黄花宮¶
中行樂真行樂玉塞彤庭總一家¶
　　九日敞晴齋¶
崇椒䇿馬不知遠敞榭騁眸畢攬遐豈必題餻誇博雅¶
真看置鹿卜休嘉(出歲時記餻上/置鹿寓食禄意)秋風滿谷寒千樹斜¶
日平岡暖數家懶佩茱萸隨莭令法經詔我久閑邪¶
<pb:KR4f0005_WYG_189-14b>¶
　　廻蹕駐喀喇河屯行宮作¶
灤上離宮駐御輪深秋風物賞清真一彈指頃經兩月¶
幾疊山曽見古人杞樹臨江留枿莽菊花過莭尚精神¶
塞田納稼常歌稔慙愧今來鮮碩囷¶
　　小金山¶
秋孟怱怱去曽無題句留重陽苒苒過言復駐旌遊葉¶
落山容瘦漲消水態柔今春浮玉上視此有遷不¶
　　雪(九月十四日是/日入古北口)¶
<pb:KR4f0005_WYG_189-15a>¶
夜報塞天同起雲凌晨玉葉遂翩紛無林不作銀花影¶
有嶂皆成氷綺紋酒店旗飄近方見僧房鐘響遠猶聞¶
入關廿里原秋雨南北寒暄一嶺分¶
　　秋麥¶
夏霖猶積潤秋麥易為萌縱慰明年望寧忘今歲情(今/歲)¶
(夏初二麥實有豐登之望以/閏五月多雨遂致歉收故云)馳驅禁蹂躪髙下總滋榮¶
調幕繄誰責慿輿祇愧生¶
　　立冬日微雪(九月廿/二日)¶
<pb:KR4f0005_WYG_189-15b>¶
元㝠剛旋轉集霰恰交加落地仍為雨飛空早是花寒¶
光暗遠岫潤意逼低窪應莭適可止歉年貧者嗟¶
　　賜雲南廵撫劉藻之任¶
山左諸生推學業滇南六詔寄提封才華淘洗歸真實¶
官吏甄稽福士農水旱無逢歌樂土詩書有教振西廱¶
謾言萬里君門遠不隔心常逹九重¶
　　題李遵道江鄉秋晚巻¶
丹青見布慮疑黂戯寫江鄉水墨雲却勝覇陵逢醉尉¶
<pb:KR4f0005_WYG_189-16a>¶
至今猶說小將軍¶
鯉魚風起浪連天蘆葦叢中避釣船爾許名人嘅離合¶
豈知一例幻江煙¶
掦子曽經三度遊但知春景不知秋鵲華師子仍同弆¶
足傲重光詡潤州(巻末笪重光䟦稱是圖與松雪鵲華/雲林師子諸名跡並重初為京口石)¶
(氏物歴數百年復歸吾潤信有神合云云此巻流落多/年今入内府恰與石渠舊藏趙孟頫鵲華秋色倪瓉師)¶
(子林圖同歸珍祕不脛無翼而/得其偶旣為之喜亦為之愧)¶
　　降㫖添設五城粥厰詩以誌事¶
<pb:KR4f0005_WYG_189-16b>¶
連歲洊臻澇灾較昨年甚截漕五十萬潦區供炊飪五¶
城有常例冬令賑粥瀋念茲饑饉多如傷實切朕宣命¶
倍數施遠村計口廩(例設舊厰並傅各城逺道艱於赴/食因令四鄉各倍其數以便支給)¶
憲臣時體察侍史其懃恁寧辭濟輿譏庶救轉壑凛調¶
幕乏良方忸怩吾心審¶
　　齋居養心殿夕景¶
秋廵旋翠蹕冬祭入彤宮夜静市聲逹更長燭影融幾¶
閒籌政要澇後厪民窮戒井銅壺漏年光幾㸃中¶
<pb:KR4f0005_WYG_189-17a>¶
　　孟冬時享¶
太廟¶
午門嚴左鼔¶
廟享致欽崇思孝奉¶
先切維親執事同(獻帛酒皆/宗親執事)萬年福綿奕三獻樂沖融¶
僾愾寧常語誠知¶
一脈通¶
　　木蘭擕廻鹿脯分賜王公卿士雖云例事輙復成¶
<pb:KR4f0005_WYG_189-17b>¶
　　　章¶
塞外返秋蒐馱來鹿脯稠盈非大庖計恩欲庶官周熟¶
薦均榮賜歡言共卜庥車攻緬復古寧為(去/聲)魯公求¶
　　詣¶
　暢春園恭請¶
皇太后安¶
世徳申追慕修烝返紫垣¶
髙年喜遊豫養¶
<pb:KR4f0005_WYG_189-18a>¶
志御仙園來往路非遠¶
起居念永敦蘭階欣氣鬯¶
萱戺適冬温樂在承¶
色笑寧須問寺閽西池風物别愛日駐髙奔¶
　　御園初冬即景¶
午暖朝暮凉園林正小陽菊芳猶滿盎氷脆未拖牀幾¶
暇親書史窓明愛景光遐思三代上返已祇傍徨¶
　　題罨畫窓¶
<pb:KR4f0005_WYG_189-18b>¶
納景虚窓名罨畫四時無定攬雲煙謾言塞北江南似¶
(避暑山莊及塔灣/行宮並有是名)神品偏欣近取便¶
　　初冬遊香山靜宜園作¶
御園西望即香山心託髙峯數往還遥憶何如近領要¶
來遊仍是此偷閒稚冬風物入神候閲歲景光轉瞬間¶
幾幅詩篇欲補足片時得句我猶閑¶
　　松塢雲莊¶
石磴歩千級巖齋得幾楹膝容聊憩止目騁足逢迎晴¶
<pb:KR4f0005_WYG_189-19a>¶
晦峯姿幻青蒼林態爭山泉猶未凍階下一泓清¶
　　棲雲樓¶
鼎煙楹霧渺難分便是霑衣意亦欣今日棲雲盛名副¶
漫從糺縵擬云云¶
　　來青軒戯題¶
千林突兀換濃青藉有來兮去可停來去熾然青不改¶
隔鄰大士示心經¶
　　歡喜園¶
<pb:KR4f0005_WYG_189-19b>¶
靜室琳宮側石橋有路通峯蓮層映紫盆菊簇含紅谷¶
夐形容别心澄機境融一窓留暖日歡喜與人同¶
　　雨香館¶
千山葉落見山姿髙館分明契静思飄緑霏紅都過了¶
是真天女散花時¶
　　山陽一曲精廬¶
山陽築小墅近隰得池便階下臨漪影廊廻抱溜涓印¶
心含藴藉觸目喜澄鮮設以武夷喻方開一曲船¶
<pb:KR4f0005_WYG_189-20a>¶
　　懷風樓¶
層樓幽谷中樹杪望猶通澹蕩八窓納于喁萬竅同毎¶
思君子德敢詡大王雄十日休稱瑞滿懷真趣融¶
　　得一書屋¶
書屋背山臨水成芸編插架足陶情因之絜矩清寧撰¶
擬議非關浪與名¶
　　對瀑¶
山中非無泉釃流率入地因卑導以渠垂崖數丈計其¶
<pb:KR4f0005_WYG_189-20b>¶
下搆書舎恍似香鑪對(叶/)綈心去歲剏斷手今年旣振¶
鷺落簷間&KR2428;濈砰泠泌曰色萬象涵曰聲五音備初念¶
因之欣繼念因之愧何如付蒼巖無營以為貴¶
　　夕¶
冬山易為夕晝短夜亦長秉燭未可遊圍鑪足相羊户¶
外風聲謖綣彼衛士凉彊恕近求仁好樂應無荒誰云¶
豫巻阿惕息惟徬徨¶
　　香岩室¶
<pb:KR4f0005_WYG_189-21a>¶
淨室精嚴梵宇旁四時花雨落繩牀不須薰著芬陀利¶
世界三千意蕊香¶
　　戯題鶴¶
鶴固青田姿聲清志亦遠誰教入網羅盖縁小不忍崇¶
山大澤中昻藏思返本防逸翦羽翼仰給資口吻長鳴¶
古松間有似彼充隠¶
　　朝陽洞¶
肩輿陟層椒磴道幾千轉衆樹芳盡歇萬松顔不變山¶
<pb:KR4f0005_WYG_189-21b>¶
凹時駐歩向暖息人倦數息亦造極石洞冠古殿殿中¶
坐大士洞裏天龍宴周旋向下視滿谷曦迎面冬日乃¶
如春廣厦吾心繾浙中初陽臺勝蹟寧獨擅¶
　　靜室¶
樸屋棲巖凡數層為髙因迥語堪憑一年一到曽何謂¶
冬莭冬遊亦絶勝泉帶氷流出清響峰無葉護露真棱¶
鏡中面目依然在審視星星幾㸃増¶
　　竹鑪精舎烹茶作¶
<pb:KR4f0005_WYG_189-22a>¶
到處竹鑪倣惠山武文火候酌斟間九龍驀遇應予笑¶
不是閒人强學閒¶
　　即事¶
陟似登天降似馳冬偏速景夏偏遲眼前粗事含精理¶
祇有蒼山付不知¶
　　玉華岫¶
玉華中嶺中來往必經此因之憩羣僕精舎况清羙(臯/塗)¶
(精舎玉華/岫别室也)我逸忘人勞想殆無其理得句亦前行遊興¶
<pb:KR4f0005_WYG_189-22b>¶
殊未巳¶
　　碧雲寺¶
兩墻詎云隔一嶺實相連逐賞造淨域梵唱霏青蓮池¶
水澄八解天雲靄四禪鶴聲出鹿苑玉芝育金田顧歩¶
撫長松小别忽經年¶
　　洗心亭口號¶
碧雲寺左有佳處亭子洗心兩字題水鏡澄含霜籜影¶
一時數典到雲棲¶
<pb:KR4f0005_WYG_189-23a>¶
青春兩度尋山徑(今春凡兩/度至雲棲)瞥眼冬初坐水亭試問蓮¶
池七筆裏可能勾得此無停¶
　　試泉恱性山房¶
真水冬弗凍名山寒亦温情知有茗椀遂與過松門竹¶
緑無改色藻青託本源何須觀玩象成性體存存¶
　　新月¶
千山入夕時斜漢一彎垂似惜春秋過依然淺淡披光¶
雖未盈手濶已勝於眉宇宙以來有偶逢意為怡¶
<pb:KR4f0005_WYG_189-23b>¶
　　氷瀑¶
氷與瀑相兼寒光朗映檐半流還半結如現又如潛簇¶
簇垂鐘乳明明拂鏡奩玉壺天近冷掛著水晶簾¶
　　學古堂晚坐¶
竟時攬名山夕景已莽蒼言歸學古堂書史娯靜賞户¶
外松風寒座間蘭燭朗豈必憶遊厯澄懷到無象古人¶
貽名言瞬存息有養¶
　　曉¶
<pb:KR4f0005_WYG_189-24a>¶
鱗次嬗四運曽無片刻停一消一息間昕夕於中行天¶
雞唱遠村曙色輝南榮起早問奏章詎為騁遊情巻阿¶
境固佳勤政題分明(香山正殿/名曰勤政)¶
　　再題山陽一曲精廬¶
精廬今歲得山陽别一區下臨清淺鏡四圍倪范圖方¶
塘雖不寛意可寄江湖遊山期兩日再至恣清娛喜新¶
吾猶然奚怪他人乎¶
　　淨凉亭¶
<pb:KR4f0005_WYG_189-24b>¶
瀦波半畝得方塘亭子中間號淨凉九夏何當無箇事¶
於斯般礴眄瀟湘¶
　　題琢情閣¶
山複水之涯層樓攬衆竒髙低皴峭蒨枯菀逓葳㽔混¶
沌休嗤鑿星辰近可闚七情淘洗盡玉斧倩誰施¶
　　得一書屋¶
青縈紫邏蔚孱顔一致宜人靜以閒兩日遊山詩卅首¶
崇情已暢可云還¶
<pb:KR4f0005_WYG_189-25a>¶
　　麥色¶
香山命輕輿平明歸御園秋麥色甚佳近隴復遐阡一¶
慶繼一懼其故可得言今春麥亦佳滿期餅登盤仲夏¶
乃行潦將得盡失旃不惟麥失旃侵滛灾大田豈予志¶
或盈嗟哉民禍延以此弗敢康夙夜惟惕乾¶
　　含峭居¶
小憩玉泉山山居號含峭餘興試廻望萬峰都在照東¶
陽昇温暾西嶺輝䆞窱昨近所遊厯一一觀其竅向題¶
<pb:KR4f0005_WYG_189-25b>¶
亦偶然今朝識真妙¶
　　清眺亭¶
欲命歸輿尚有閒重教如睡攬冬山今朝清眺真佳處¶
不在蒸紅縟緑間¶
　　内朗室¶
南華喻虚室生白實於内東坡譬鬬隙率欲遊物外二¶
義似逕庭逹觀審無害竹箆即竹箆有喚斯觸背尺宅¶
發清機朗然常自在(叶/)¶
<pb:KR4f0005_WYG_189-26a>¶
　　登玉峯塔頂¶
昨日縱眸明在下今朝舉歩歴登髙陽山不及穹窿半¶
(呉語陽山千丈高/不及穹窿半截腰)得槪何妨各自豪¶
　　題妙香室¶
上山至竟由山下一切有為為了無靜室居然成小憩¶
妙香領處忘同殊¶
　　清音齋¶
靜明絶勝處山秀水偏清不凍波常㶑如雲松鎮撑莭¶
<pb:KR4f0005_WYG_189-26b>¶
臨小春别景與淨機迎天籟悠然發聞疑韶頀聲¶
　　恭祝¶
　温惠皇貴太妃八旬千秋¶
椒塗連歲慶筵頻五世孫曽共燕申¶
八秩鴻禧初啟莭¶
三宫眉夀㝡髙人芳稱早見盈彤史淑氣時方麗小春¶
每憶¶
堯年承眷日推¶
<pb:KR4f0005_WYG_189-27a>¶
恩推教出情真¶
　　馬遠歲寒三友圖¶
纈朶鋪枝雪未消一般寒意各飄蕭竹梅解道同為友¶
可任孤松獨後凋¶
　　雪(十一月/初五日)¶
夜問高空起凍雲侵晨瑞葉佈縈紛本非渇望逢尤幸¶
即得優霑僉共欣滂配早占隴麥護攅團似助盎梅芬¶
寒増遑避徒杠誚賑粥施衣且盡勤(京師冬月例賑厰/座増十之五米皆)¶
<pb:KR4f0005_WYG_189-27b>¶
(倍給昨並命支帑製/絮衣萬五千丐貧民)¶
　　冬至¶
南郊禮成述事¶
大裘將事曙光凝嶽嶽¶
三垓踧歩登金度緹筒惟應候玉瑄牲特以差升陽闓¶
長至欽¶
天對歲歉今秋為雨恒祇有䖍懷籲時若慙無嘉德致¶
休徴¶
<pb:KR4f0005_WYG_189-28a>¶
　　癸未春帖子¶
晷德歲臨癸更春日在庚金穰占吉兆揆序逹勾萌¶
璿杓艮維轉鳯籥未支新喜動青旂色今年兩遇春¶
菁菁盤菜行春餅馥馥宮花綻早梅干吕青雲雖未見¶
遵王西旅却頻來¶
　　除夕¶
霞光擘綵箋成什殿全編鼎篆香凝栢鐙花瑞結蓮今¶
宵餞今歲明日迓明年不息四時嬗貞恒一氣連¶
<pb:KR4f0005_WYG_189-28b>¶
　¶
　¶
　¶
　¶
　¶
　¶
　¶
御製詩三集巻二十六¶
