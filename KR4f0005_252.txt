# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:14.362882
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷八十九
<pb:KR4f0005_WYG_252-1a>¶
欽定四庫全書¶
御製詩三集巻八十九¶
　古今體一百三十四首(庚寅五/)¶
　　閱文安堤工疊舊作韻¶
萬民随兩岸笑語任掀豗登岸罷清蹕纔容線路開閱¶
堤乃要務釜底每被灾壬午始興工卑薄一律培癸未¶
告蕆事丁亥獲收皆戊子復行潦己丑重瀹排兹焉觀¶
釃流田略涸髙垓窪地原汪洋治水慙斯来或曰田占¶
<pb:KR4f0005_WYG_252-1b>¶
水(文安窪形如釜底潦水易積難消上次巡視至此窪/水盡涸盈望麥疇兹則舊時麥地尚有在水中者深)¶
(以䟽消乏䇿為廑或云窪本水地涸則民倍獲利乃田/占水非水占田即果如所言亦不若速令消涸讓地扵)¶
(民之為/愈也)其然豈然哉¶
　　再依¶
皇祖閱子牙河詩韻¶
謾議滹沱訛子牙(滹沱河以經大城縣之子牙村遂有/子牙河之名舊志因傳㑹其地有釣)¶
(臺遺蹟丁亥春巡閱河隄曽依其訛皇祖詩韻並扵詩/序辨吕尚釣璜不應在此以訂    雖然天下一家奚)¶
(分秦趙總在大地之内/此一轉語亦不可少也)一家秦趙詎殊家麥因淀潤纔¶
<pb:KR4f0005_WYG_252-2a>¶
出土栁偃堤風欲捲沙¶
籌畫當年仰¶
䟽瀹閭閻今日利魚鰕觀民要為(去/聲)安民計咫尺¶
穹碑法豈賒¶
　　題湛觀軒¶
　　左各荘行宫中文軒臨沼暎目澄心盖淀水易引¶
　　事半功倍名之曰湛觀而係以詩¶
詎必鑿塘更穿土引来淀水便成池階前流潔源清㑹¶
<pb:KR4f0005_WYG_252-2b>¶
座裏天光雲影披不啻十家費已惜居然半畝照相宜¶
湛如對䖏非空寂斥鹵民艱有所思¶
　　涵鑑堂¶
溪堂俯映鑑光涵春淀生波曲注潭内澹澹如外澹澹¶
前三三即後三三鳶飛魚躍趣無盡芷嫩蒲新芳未酣¶
設欲照他先自照雖知此理覺行慙¶
　　登澄景樓¶
拾級樓欄上(上/聲)一層滄波墻外見空澄水村圗問誰家¶
<pb:KR4f0005_WYG_252-3a>¶
好佳景王孫示我曽(石渠寳笈有趙孟頫/水村圗真蹟神品)¶
　　環照齋¶
淀水易為引溪齋照若環澄懐孰是勝延歩亦其間魚¶
鳥親人意琴書伴我閒如云寓精鑒實早識惟艱¶
　　補築格淀隄成輕輿徃閱因疊舊韻成什¶
數典誰過神禹治㡬曽禹貢曰隄之行其無事今非古¶
占以有淤勢與時圗格清渾空闕築(格淀隄舊至荘兒/頭而止丁亥臨閱)¶
(恐中間空闕無以障格清渾因命大臣履度勑督臣動/帑接築至三灘里與長隄屬計十五里有竒今則全隄)¶
<pb:KR4f0005_WYG_252-3b>¶
(一律鞏/峙矣)不過罅漏補苴為輕輿十里勤来閱永逸謀艱¶
立為(去/聲)遲¶
　　襍言¶
順風一刻行十里逆風一里行十刻大舟載重轉旋艱¶
小舟載輕轉旋亟雖有鎡基不如待時嗇夫諜諜釋之¶
鄙其乘流揚帆豈不好忌盛持重君子道¶
　　清源堂¶
臺頭(地/名)舊行館春日復停䑳徃者求民莫兹来奉¶
<pb:KR4f0005_WYG_252-4a>¶
懿尊羣芳紅繞砌一水緑迎門絜矩思為政清源豈易¶
言¶
　　日日¶
日日来瞻夹路民數逾億萬總相親觀餘復為(去/聲)廑深¶
慮都是資衣資食人¶
　　夜雨(三月十/四日)¶
邇日雲屢作作雲風每繼傍晩幸息風遂落雨㸃細時¶
宻時復踈終夜誰能寐侵曉倚楹看頗饒潤溽意淀壤¶
<pb:KR4f0005_WYG_252-4b>¶
本沮洳尺寸固難計但以望之久惜欠霶霈勢窪地雖¶
已滋髙地想霑未開船復飄零優渥心更冀¶
　　舟行襍詠¶
曉煙欲泮旋(去/聲)低凝絲霔空濛潤絶勝記得行春橋那¶
畔御艫安福掛帆曽¶
昨日逆風未免嫌今朝好雨意為忺人情了識初無定¶
所欲安能事事兼¶
未礙閤閭(船頭謂/閤閭)坐冷風既欣仍盼意無窮泥鰍港與¶
<pb:KR4f0005_WYG_252-5a>¶
蓮花淀(路所/經處)祗在淼茫幼妙中¶
㸃綴漁船欵乃歌飄然雨笠與風蓑可憐一幅江鄉畫¶
竟有當官張志和¶
杳溟上下水天俱蒲葦叢中起野鳬無慮御舟行䖏慢¶
一雙水縴引龍鬚(水縴俗謂之/龍鬚縴頗稱)¶
揚芬港有舊行齋十景西湖近㟁排傍午雨收雲勢散¶
那娱觀却不紓懐¶
　　協性齋¶
<pb:KR4f0005_WYG_252-5b>¶
齋築揚芬港揚芬事若何政真嘆無似詩更底須多性¶
固方猶水協還期不波前吟粘壁閱嵗月忽成過¶
　　滄波樓¶
下臨無地水縈環春日重登片刻閒七字四章吟舊什¶
忽飛逸興至金山(丁亥春登是樓用金山逺帆樓詩韻/留題四首有水樓俯碧似金山逸興)¶
(遄飛片刻/還之句)¶
　　滄波樓疊舊作韻¶
架縛層樓及假山山顛仙駕徃而還青鸞棲樹女牀表¶
<pb:KR4f0005_WYG_252-6a>¶
白鶴添籌海屋問¶
還淳豈不重民風桃舞笙歌太覺工慶¶
誕預因娱¶
聖母罷觀難與昔廵同(上次駐揚芬港地方吏備燈船/舞隊槩令撤罷兹奉    皇太)¶
(后祝以洽釐因聽其/陳應        慈娱)¶
藪澤恒資納衆流補隄意在隔沙投(前廵閱視格淀隄/以荘兒頭至三灘)¶
(里舊隄有闕特命督臣動帑補/築障渾流不令入淀以防淤墊)千年沿革畿千里難辨¶
雝奴與鄚州¶
<pb:KR4f0005_WYG_252-6b>¶
上雲空接下滄池漭沆清穹座裏披逺浦一帆如片葉¶
飄飄波面定何之¶
　　水營¶
順流兼順風到營未日中不必登陸岸居然似渚宫寢¶
興原宿昔天水接長空堤畔尤宜望青青春麥芃¶
　　月¶
東壁升春月過望輪微小初湧白水面漸飛緑樹杪誰¶
知尚團鏡翻入澄瀛皎波碎質如故漣動光随㵿應物¶
<pb:KR4f0005_WYG_252-7a>¶
而不染於焉惬懐抱¶
　　望海寺¶
波羅梵宇碧溪潯恍似普陀紫竹林即色不殊即空體¶
海河常送海潮音到来門逕宛相識悟去慈悲没䖏尋¶
未得無心心合衆延¶
禧祝嘏一真心¶
　　乘馬由天津府城至栁墅行宫作¶
維舟策馬歴城闉馬足羣黎任覲親逰必以休休利溥¶
<pb:KR4f0005_WYG_252-7b>¶
樂原與衆衆情申古来稀慶今誠慶¶
聖母八旬予六旬五福箕疇夀居首歛時¶
天錫錫臣民¶
　　命免天津府屬積欠及直𨽻通省積欠詩以誌事¶
蠲賦王畿首被澤(新正下詔普免天下正供/直𨽻本年錢糧輪蠲首及)析津無更¶
可加恩前廵因憶積斯逭近嵗應餘欠者存概與除徴¶
曰銀榖(前次廵莅天津曽将府屬及通省積欠分别蠲/免兹奉    聖母臨幸民情親戴尤殷因降㫖)¶
(将天津所屬及經過州縣自乾隆三十一年至今節年/未完銀五萬六千餘未完借榖十二萬六千餘槩行豁)¶
<pb:KR4f0005_WYG_252-8a>¶
(免並将通省三年以来積欠銀榖六千六百有竒及因/灾緩徴銀穀十三萬四千有竒亦予蠲除俾均霑慶恵)¶
並教通省逮黎元村村春種期秋熟催呼(去/聲)何愁吏叩¶
門¶
　　河南廵撫富尼漢奏報三月初六日得雨¶
前旬憶得雲方作便有蓬蓬風散之誰識行宫夜問際¶
(是日駐半/壁店行宫)乃當豫省雨霑時(富尼漢奏經理振旅官兵/行次南陽三月初六日丑)¶
(時至未時得雨四/寸二麥益資暢茂)一州黔首胥應恱二麥緑苗遍以滋¶
却是津門仍望澤(天津瀕海沮洳向多濕潤兹則風/起塵随盼望春霖較常時尤切)惄¶
<pb:KR4f0005_WYG_252-8b>¶
期優渥始心怡¶
　　偕樂堂¶
舊識行齋路海河河岸東昔廵纉¶
聖蹟今喜奉¶
慈宫陌栁隂垂緑階花暖放紅物胥含樂意我䭭與民¶
同¶
　　播醇齋¶
祝¶
<pb:KR4f0005_WYG_252-9a>¶
齡從衆請復此至天津乘令當三月施恩逮萬民耕桑¶
所勤問歌舞亦紛陳返已惟生恧難言斯播醇¶
　　戯題海棠㕔¶
兩度海棠俱未開芳姿弗覩識丰裁連昌長恨都竒作¶
却憶傳神元白来¶
　　偶題二首¶
海河濱館小徘徊三宿而行此費哉依舊紅棃前嵗朶¶
一枝芳入蜃窓來¶
<pb:KR4f0005_WYG_252-9b>¶
每看雲作便風随風息雲濃雨亦遲雖是笙歌稱祝慶¶
不能歡賞祇齎咨¶
　　再疊錢陳羣津水早春詞韻仍寄去命和¶
大沽赴海清波翻海口昔閱兹不煩兹来實以俞衆籲¶
祝¶
釐攬勝奉¶
翟軒似繪花栁秀而野漸長風日和且温吳山廣陵有¶
同約(浙江兩淮商衆並籲請赴天津與長蘆諸商共伸/祝    釐之䭭司鹺者以聞并即日具舟戒行因)¶
<pb:KR4f0005_WYG_252-10a>¶
(已成事/姑聽之)来賀詎止津瀛村香樹齋翁命且俟(初欲聽錢/陳羣今嵗)¶
(即来京慶祝既而念其精力雖健而八十餘老翁頻年/僕僕非所以示體恤也因諭俟明嵗赴京恭祝    皇)¶
(太后萬夀而止/其今嵗之行)更憐歸愚地下魂二老外與言詩少片¶
雲空宇寜留痕津水早春詞重(去/聲)和還鄊(河名在/嘉興)直達¶
波潺湲東坡先生例具在不妨險韻數(入/聲)疊原¶
　　海光寺¶
大士坐堂堂蓮宫向海光可知効清晏總為(去/聲)利耕桑¶
肫意禮相(去/聲)好(上/聲)¶
<pb:KR4f0005_WYG_252-10b>¶
洪禧祝¶
夀康前年與今嵗一瞬祗如常¶
　　夜雨(三月二/十日)¶
午猶瀛宇晴晚傍海雲生風息幸無作雨來聽有聲潤¶
知将二寸勢惜緩三更即漸晨曦晃微欣不解怦¶
　　天津廻鑾之作¶
䖍奉¶
慈徽諸禮成曉乘安福返都京¶
<pb:KR4f0005_WYG_252-11a>¶
康强逢吉真愜意男婦駢隨有戀情夜雨雖微塵已浄¶
朝煙欲泮冷猶輕究當優霈方紓念節過清明廹待耕¶
　　山東巡撫富眀安奏報東省得雨¶
正值省方此望霖聞霑四五寸来深(富明安適至天津/迎鑾據屬吏所報)¶
(奏歴城等䖏扵三月十四五等/日得雨四五寸不等四野霑足)三齊三輔均赤子一慰¶
一愁難置心¶
　　西沽¶
河勢成丁字水流向乙方民生逐魚利村舍學江鄉舟¶
<pb:KR4f0005_WYG_252-11b>¶
浪衝青葦堤風舞綠楊歸墟容衆壑安晏廑懐長¶
　　閱報¶
雖曰兹廵方都京恒廑意雨暘以時報速到因郵置十¶
七津城晴晚隂風散霽其日於都中小雨将寸暨二十¶
各復雨津則二寸被漸北乃漸小武清(縣/名)一寸洎京師¶
適與同耕犂總艱試大弗如去年春膏沃霑遂解悶成¶
五言悶増以為愧¶
　　閱筐兒港工¶
<pb:KR4f0005_WYG_252-12a>¶
減河制誠善日久注為阬(筐兒港減河以洩北運河夏/秋盛漲丁亥至此見舊&KR0309;出)¶
(水䖏髙扵引河七尺致減水陡落成阬因諭督臣接築/十五丈坦坡使漸下兹來閱視則&KR0309;工已成消減得宜)¶
(矣/)前度命修築今来閱接成港春流則斷漲夏殺(去/聲)其¶
盈原始宣防意本因一簣營¶
　　恭奉¶
皇太后廽鑾至御園之作¶
逾月行鑾奉¶
夀康攄忱並閱祝¶
<pb:KR4f0005_WYG_252-12b>¶
徽慶¶
八旬健體誰堪比¶
萬嵗顒心此卜長却為渇希畿甸雨那能歡賞御園芳¶
羣黎誠愛誠尊意益以懐哉愧不遑¶
　　題素心堂¶
翠蹕返行轅芳辰駐御園豈無花石賞惟廑耙犂翻頗¶
厭招風栁安求樹背諼當春多望雨正合素心存¶
　　無倦齋繹論語義¶
<pb:KR4f0005_WYG_252-13a>¶
先之更繼以勞之請益曰當無倦為乾象正符不息義¶
詎惟姑使自深思(末句反程子註語意即胡氏所云勇/者喜於有為而不能持久亦未為契)¶
(㫖/也)¶
　　綰春軒題垂楊栁¶
一樹垂楊陰滿院芸帷棐几稱(去/聲)吟慿不堪對雪道韞¶
擬何必當年張緒曽櫛櫛雲中凉月漏濛濛曉際澹煙¶
凝青絲窣地㡬千尺綰得春光許爾能¶
　　清暉閣¶
<pb:KR4f0005_WYG_252-13b>¶
半謝芳華半在枝補松浸漸作喬姿雅惟髙閣知人意¶
相對常年望雨時¶
　　題董其昌臨黄公望浮嵐暖翠圗¶
暖翠浮嵐子久臨晴烘疊樹氣蕭森楚弓還是楚人得¶
何必其間有惜心(其昌自記子乆原圗為南徐靳氏所/蔵後歸項元度從項借觀旋即返之)¶
(因臨此幀比之漁父出桃源而陳繼儒跋又/擬以明妃辭漢曷如楚弓之喻尤得其倫耶)¶
　　詠陶壺¶
青緑千年色穆然疑銅實出笵銅先河濵雖製耕稼後¶
<pb:KR4f0005_WYG_252-14a>¶
亳土還成父已前(西清古鑑有/商父已壺)天鹿飛熊微見象雲螭¶
蟠虺得齊肩詎云玩物斯珍古企若虞書第二篇¶
　　四月初二日雨中進宫即事得句¶
三春望雨日遷延行慶心中總&KR0832;然朔入清和氣旋斡¶
濃隂問到五更天¶
五更初報雨絲霏傾聽簷聲是也非展側那能安枕寐¶
未明因便起披衣¶
值齋預日返宫庭觸目真知雨有靈正喜逺天雲轉黒¶
<pb:KR4f0005_WYG_252-14b>¶
廽看近壠麥滋青¶
香泥滑刺六街盈剷括修除勞歩兵依例普教頒月賞¶
(歩兵扵雨中治道霑塗頗/勞因循例加賚餉銀一月)甘膏恩被合推行¶
益善多多越望中時徐時疾落溟濛御河橋上煙輿度¶
江國水天訝與同¶
溜垂鴛瓦水鋪階雨勢未收雲脚排京兆已稱霑四寸¶
不無過(平/聲)語大都佳¶
　　午晴¶
<pb:KR4f0005_WYG_252-15a>¶
徂雲傍午收霽景晃窓浮固已欣滋潤終難稱渥優紅¶
葩濯雞樹翠瓦濕鴛樓望乆生餘惜還希繼霈酬¶
　　雩祭齋居¶
依例此遷座齋宫静雨餘銅人儼師保黼扆愓居諸雲¶
作復顒若風生更惄如自知不知足莫可少悛予¶
　　題趙左結茅圗¶
緑樹蒼巖護軸巢上人獨坐萬緣抛念空既識空無有¶
(畫中自識為/念空上人寫)何必居然更結茅¶
<pb:KR4f0005_WYG_252-15b>¶
　　詠周亞觚¶
生緑重重蔚深紅㸃㸃塗立旂銘可辨執木器斯殊(西/清)¶
(古鑑别有/周執木觚)於古誠無二匪今始不觚睪然發遐想東序¶
伴河圗¶
雩祭禮成述事¶
建巳月臨¶
常祀修致齋前日¶
霈恩流(京畿春月望雨至四月初二日/始霑四寸餘膏澤可以興犂)已欣及節興耕¶
<pb:KR4f0005_WYG_252-16a>¶
種更冀申¶
天錫渥優樂奏和聲協氣合禮成曙景露光浮融融煜¶
煜騰東壁¶
祝帛祥煙接燎牛(迎至繚神舉燎牛禮成送在壇祝/帛    垣視繚畢退繚垣    東)¶
　　御園孟夏即景¶
祭¶
雩返駕問¶
慈安御苑清和即景看蝶陣已紛逐紅雨䑕姑侵漸放¶
<pb:KR4f0005_WYG_252-16b>¶
朱欄泄雲初吐心重盼渥澤未霑志敢寛嘉&KR1204;設滋新¶
佈種始應得共老農歡¶
　　題樂性齋¶
較晴量雨恒經嵗食旰衣宵切廑農性與茅簷共辛苦¶
以言樂則實稀逢¶
　　明漪樓¶
春孟呈氷鑑清流有所思依然斯曲沼倐爾作明漪魚¶
躍意如喜鷺翔影自窺壁間吟舊句曽未㡬多時¶
<pb:KR4f0005_WYG_252-17a>¶
　　君子軒¶
徑曲琳琅遂入深波光風影共清隂恰如三友軒中對¶
一巻元人君子林(三友軒中貯李衎趙雍柯九思吳鎮/倪瓉宋克王紱畫竹巻題曰元人君)¶
(子/林)¶
　　寫鏡亭¶
明鏡本無心物来照随寫媸彼自為媸冶彼自為冶以¶
鏡喻乎水蓋有相同也體固虚益虚影乃假中假臨亭¶
適然思託興於何者¶
<pb:KR4f0005_WYG_252-17b>¶
　　合翠軒口號¶
憶得春初小憩遲書軒未到又經時今朝倚檻偶憑望¶
翠合新林迅若斯¶
　　挹泉榭¶
導流出石峽作榭名挹泉或曰斯假為其真又奚然日¶
照香鑪峰三千尺飛懸於此何同異擬問李青蓮¶
　　豁如堂¶
書室題楣曰豁如内虚外虚内外虚廓然大公物順應¶
<pb:KR4f0005_WYG_252-18a>¶
似此名言足起予¶
　　含芳書屋¶
入夏餞春候緑雲紅雨時畫圗難貎矣蜂蝶更撩之繁¶
景固如是流隂肯暫遅含芳誰則擅書屋以無為¶
　　題趙孟頫甕牖圗¶
連騎權教谷口避下車欲進歩還停(圗中景/若此)觀書甕牖¶
睟盎者非病惟貧意自形¶
　　讀皮日休集¶
<pb:KR4f0005_WYG_252-18b>¶
鍊意清新選字竒鹿門曽亦隠居之黄巢偽署公然受¶
朱祐謬稱所弗辭間(去/聲)氣誠當如是否醉吟何謂不孤¶
斯(間氣布衣醉吟先生/皆日休自取之號)與其及禍因文字罵賊奚如死¶
節宜¶
　按皮日休與陸龜䝉為友二人風度詩詞頗堪伯仲¶
　然陸始終髙放皮則曽受黄巢偽職二人品格於斯¶
　可判矣黄巢賊也賊而從之直非人類較禇淵之事¶
　二姓尤可恥矣猶有為之諱者曰使為䜟文疑其譏¶
<pb:KR4f0005_WYG_252-19a>¶
　已遂遇害夫為賊為䜟文豈士君子宜有之事此而¶
　憐其及禍公論何在唐史錄陸而不及皮尚可謂不¶
　孤狐筆耳¶
　　題鄒一桂花卉草蟲小冊¶
　　　杏花蛱蝶¶
翻翻葉葉競相忙為有過牆粉瓣香設認董林作宋梓¶
尚應餘恨在康王¶
　　　翠梅螳螂¶
<pb:KR4f0005_WYG_252-19b>¶
梅子結時開翠梅底須名實浪評猜峩冠其際閒遊者¶
不去當車炫美才¶
　　　荷包牡丹蝴蝶¶
非從園吏夢中得定是滕王稿裏成等度䑕姑名若似¶
怪無兩翅艶香縈¶
　　　藍菊蜻蜓¶
池心墻角任飛浮藍菊叢間汗漫遊便是東方能射覆¶
尚應疑似在勾蔞¶
<pb:KR4f0005_WYG_252-20a>¶
　　　野薔薇蜜蜂¶
野客由来稱最香開花荒陌僻郵傍蜜蜂作陣閒相採¶
不敢無端近省郎¶
　　　水木樨黄蜂¶
腰細宓妃原可擬身輕趙后足相齊木樨花下如餘恨¶
毒尾輸他尹後妻¶
　　　牽牛花牽牛蜋¶
嫋嫋蚑蚑風露下畫圗相值喜名同黄姑秋日無聊甚¶
<pb:KR4f0005_WYG_252-20b>¶
那問閒花及野蟲¶
　　　蠶豆花蠶蛾¶
幸免湯鍋煮煉絲飛蛾栩栩自為嘻三生石上如相約¶
還是花開蠶豆時¶
　　　金絲草蚱蜢¶
田祖有神秉畀将跳踉草上尚無妨惡他頭黒身還赤¶
襍爼曽經紀酉陽¶
　　　扁豆花絡緯¶
<pb:KR4f0005_WYG_252-21a>¶
豆籬簇䔩作花新索索莎雞振羽頻詎獨孤村驚嬾婦¶
㡬多香閣憶征人¶
　　　蓼花椿姑¶
化生椿樹號椿姑何必春秋較蟪蛄㡬穂蓼花聊可託¶
思量未與大椿殊¶
　　　栁蟬¶
含風吸露有餘清菀彼栁斯寄體輕便是緑絲長踠地¶
那能綰得出林聲¶
<pb:KR4f0005_WYG_252-21b>¶
　　細雨(四月/望日)¶
細雨剛看潤土坡雲開風作霽無何紓懐未得五日暫¶
(月初二日雨四寸餘雖可/耕種究未霑足仍屬盼澤)待澤又将半月過每懶倚欄¶
觀襍卉㝡憐耩地出新禾(農家未能施犂以鋤破/地而下種者謂之耩)英英¶
時復天邉吐霈&KR1204;庶㡬屢盼睋¶
　　題唐寅欵鶴圗¶
載鶴歸來見野航溪邉佇候意徜徉是誰能與胎仙友¶
彷彿先生道姓王(見巻後祝允眀題/詞其人則不可考)¶
<pb:KR4f0005_WYG_252-22a>¶
歴厯徐杭遺古風山人(張/)處士(林/)可能同羶薌野鶴家¶
雞㤀(去/聲)一再吟㸔祝氏翁(允明一為詞一/為賛書巻後)¶
　　題和闐綠玉韘¶
結綠徒聞宋作珍何如包貢識来賔截肪㸃漆都無似¶
韭葉𤓰皮信有倫藝器常看不離手徳材真覺可怡神¶
自慙連中(去/聲)難同昔空復長言刻詠頻¶
　　夜雨(四月十/六日)¶
傍晚無雨意中宵聞雨聲欹枕聽不寐時作時聲停破¶
<pb:KR4f0005_WYG_252-22b>¶
曉披衣起雲散原開晴京兆奏章報寸餘潤郊坰農民¶
胥歡忭謂實利新耕澤霑寸餘耳歡忭豈真情慰我若¶
誚我因之益怦怦¶
　　觀田¶
觀田露氣潤晨朝簇簇青含出土苗既幸耕餘頗有望¶
更希澤繼益無聊雷聲昨晚還虚響雲色遥天又暗消¶
惟待渥霑庶紓念肯聽慰語釋心焦¶
　　題蔵經紙扇¶
<pb:KR4f0005_WYG_252-23a>¶
團扇由来古製遺後人摺疊出新竒班姬設使曾逢此¶
定入清凉不惹悲¶
　　詣¶
　黒龍潭祈雨作¶
常雩後又過旬餘雖屢微霑未渥如園近¶
龍潭素䝉佑竭誠晨往試祈諸¶
昨夜濃隂問到明質明雲散復開晴自慙未有先期感¶
尚腆庶¶
<pb:KR4f0005_WYG_252-23b>¶
歆後對誠¶
左近或霑曉薄寒獨何靳此益難安農功廿里詳觀度¶
十日期猶未可寛¶
石梯百級歩䖍登對越¶
明神益凛兢剛得春秋一年隔(前年夏以望雨赴甘禱/&KR0584;澤随應惟去嵗  霖)¶
(早渥未曽/来  祈也)亟來愧鮮(上/聲)致休徴¶
　　微雨(四月廿/三日)¶
禱潭惄曉晴廻蹕山雲吐何期佇望中&KR0008;&KR0008;作小雨時¶
<pb:KR4f0005_WYG_252-24a>¶
作時復止潤地未寸許澤靳愧深心誠通厭諛語誰能¶
喚阿香乍欲囚耕父晩復佈英英夜雨庶㡬覩¶
　　賦得琭琭如玉(得華字八韻/)¶
似石曾蔵璞如金待揀沙和闐恒作貢荆國底須誇琭¶
琭珍希世英英氣貫霞仲春忽垂草日暖欲生芽撈剖¶
求殊度琢磨工正賒尚之㸔有質豈必貴無瑕光葆堪¶
稱徳喜延匪務華名言喻柱史自䖏(上/聲)意應加¶
　　賦得弓膠昔幹(得民字八韻/)¶
<pb:KR4f0005_WYG_252-24b>¶
鄒忌相初受淳于志䭭陳微言為比物聡聽切修身以¶
五更端進惟三挈要頻弓膠分異體昔(讀如錯/角也)幹㑹同¶
倫䟽罅斯難合孤髙孰與親旣調助舉柴受載右嘉賔¶
喻者纔十字答當附萬民齊卿猶若此敢不慎楓宸¶
　　雨(四月廿/八日)¶
過午宻雲垂交申&KR0584;雨施謂将優渥霈其柰霽晴随劚¶
土霑二寸聽鐘閱半時何能稍慰藉惟是益齎咨¶
　　詠自鳴鐘¶
<pb:KR4f0005_WYG_252-25a>¶
竒珍來海舶精製勝宫蓮水火明非藉秒分暗自遷天¶
工誠巧奪時次以音傳針指弗差舛輪推互轉旋晨昏¶
象能示盈縮度寜愆抱箭金徒愧挈壺銅史捐鐘鳴别¶
體備樂律異方宣(有按時奏西洋/樂者為更竒)欲得寂無事須教莫¶
上弦¶
　　題榜行¶
　　晉書王獻之不題榜事甚謬詩以辨之¶
題榜題榜太極殿佳書非羲宜在獻謝傅欲之難直言¶
<pb:KR4f0005_WYG_252-25b>¶
謾舉陵雲聊試看獻之正色斥其非安遂不逼心焉憚¶
謬哉此說實荒唐吾故不可以不辨(叶/)書榜自必先鈎¶
摹鑿金刻木工分段懸橙登書乃墨蹟不待言知其事¶
誕(叶/)君之正衙臣敬書宜幸榮遇奚顔變史家紀載多¶
游詞偶舉其一餘可見¶
　　王䝉竹趣圗即用其韻¶
酌斟范緩與倪迂竹院深沉晝曝書借問伊人趣何在¶
得来非竊子猷餘¶
<pb:KR4f0005_WYG_252-26a>¶
　　微雨(五月初/二日)¶
曉雲繼以風明知雨無望風息雨細零望外澤其貺雲¶
勢旋頗厚雨意終弗暢坐立都莫寜瞪發勞非妄須㬰¶
地積水渥霑庶㡬諒漸止雲漸薄依然増惆悵¶
　　賦得杼軸予懐(得先字八韻/)¶
　　每試翰苑輙喜自詠兹用文賦語出題然實鄙陸¶
　　機之見小詩以正之亦言志之義云爾¶
誰免於懐也喻惟杼軸焉詎其無所運要各有應(平/聲)先¶
<pb:KR4f0005_WYG_252-26b>¶
動静因時應(去/聲)屈信似化遷永圗予敬省在宥物胥甄¶
饛簋二東戒考槃四句傳雖云理萬緒亦弗納方穿合¶
衆始成志忌他豈是賢士衡賦小矣獨得炫文篇¶
　　題和闐玉羲之書竹扇圖¶
一坐岡巒似蕺山索書竹扇姥心慳謂言五字精神足¶
各售百錢疑信間競買始知蹟真寳再来不答笑開顔¶
其人如玉誠無忝懐祖何須愧等閒¶
　　端午日詣¶
<pb:KR4f0005_WYG_252-27a>¶
　暢春園問¶
皇太后安即事有作¶
龍潭親禱未昭靈例事龍舟概與停逢節敢因踈¶
定省致齋仍復遣藩屏(命禮部按例親天神祭地祗/太嵗壇各遣  王致  請雨)㝡¶
憐出土禾将萎懶對挿門艾自馨¶
懿訓肫然相慰藉益慙無以慰¶
慈寜¶
　　唐寅柴扉夜話¶
<pb:KR4f0005_WYG_252-27b>¶
雲低松暗影蒼蒼對語幽人夜閣凉抱膝奚僮權假寐¶
黒甜鄊裏趣偏長¶
　　即事¶
自我暮春巡津門雖行慶即已望雨時聞河北旱更甚¶
先事綢繆勑守土(今嵗近畿未霑渥&KR0584;巡幸天津時即/已盼澤且聞豫省河北三郡冬雪未)¶
(深春雨復缺恐麥苗不能長發難冀有收傳諭撫臣勘/察情形如歉象已成即預籌酌借籽種口糧俾資接濟)¶
旋報甘膏已屢霑麥雖無救種禾黍(豫撫富尼漢以不/能勤恤民事降用)¶
(楚藩旋據護撫何煟奏河北三府三月杪至四月初連/得透雨麥仍可望結穂其已萎之麥及髙阜山地俱已)¶
<pb:KR4f0005_WYG_252-28a>¶
(翻種早秋/並皆茁發)孟夏二日此被澤髙三寸餘低或五低則已¶
耕髙尚待遷延日乆日益苦其間(平/聲)陣雨固間(去/聲)作總¶
未渥霈切憂䑕畿南東較此為佳疑信半恐慰我語(京/師)¶
(自四月初二日得雨髙田尚未能一律耕種雖亦間滋/霡霂総未優霑已躬禱  黒龍潭並勑禮臣循例於)¶
(三壇修祀請雨亟待甘澤渥零期及時播種秋稼其畿/南順徳諸府及京東州縣雖據楊廷璋奏報雨皆深透)¶
(恐所言未必盡/實仍為廑念耳)北方春夏例多旱敢諉慣經云恒覩瞻¶
雲問夜獨徘徊自慙何以對農父¶
　　鏡花¶
<pb:KR4f0005_WYG_252-28b>¶
灼灼復裳裳盆中一例芳逼觀原見色細嗅不聞香幻¶
向忽為背同低亦共昻設還徹盆去空影祗如常¶
　　水月¶
是水皆涵月寜分江復湖半圎常與共千萬總無殊掬¶
手空勞耳觀心得似乎一漚如幻起中亦有形模¶
　　錢穀髙樹飛泉即用其韻¶
蒼松翠柏佈隂濃下有流泉陡磵淙拱手幽人相問答¶
恰如彼此仰髙峯¶
<pb:KR4f0005_WYG_252-29a>¶
　　山東廵撫富明安奏報麥收分數詩以誌事¶
佇待青齊夏熟報今朝大吏奏章聞三春膏澤霑十府¶
二麥收成約九分(富明安奏濟南等十府三四月間甘/雨優霑計通省麥收約可九分以上)¶
此匪田哉益滋苦總吾民也亦為欣欣斯逺耳苦斯近¶
延頸徒然望佈雲¶
　　雨(五月十/三日)¶
夜雲間(去/聲)聚散間亦霏細絲傍曙乃大作響送簷溜垂¶
起視地積水庭樹皆含滋昨夜東南雷較此或霈施京¶
<pb:KR4f0005_WYG_252-29b>¶
兆曉来奏四寸霑及泥園中劚土看言出慰我私髙䖏¶
祗三寸雨纔經兩時固勝弗雨佳安能心即怡心怡豈¶
不䭭所戒在自欺¶
　　題明人畫扇集冊¶
　　　董其昌雙峡廽谿¶
兩峯環抱各隆崇踈䖏林梢見逺空西崦人家東崦寺¶
前溪流水後溪通愛㸔古柏猶餘綠已覺霜楓欲染紅¶
筆意分明學癡客(其昌自識/摹黄子乆)畫禪終是屬思翁¶
<pb:KR4f0005_WYG_252-30a>¶
　　　吕健竹枝寒雀¶
敗篠尚披攅風饕凍雀寒聊喜一枝託何曽識紇干¶
　　　文徴明水閣清談¶
草堂溪上架喬木䕃蒼雲有客相對坐其言不可聞清¶
風披颯沓流水俯溶沄細睇無杯泛休猜王右軍¶
　　　林礽棠樹鳴禽¶
棠棣休嗤花少馨興言嘉燕詠葩經枝頭豈是無名鳥¶
名在三章曰鶺鴒¶
<pb:KR4f0005_WYG_252-30b>¶
　　　盧江荻洲暎月¶
峽勢江聲似䕫府不樂山樓樂洲渚孤舟沿泛倚素琴¶
月暎荻蘆亦堪譜姓名弗問可得知應是襄陽杜工部¶
　　　吕健蘆江泊鴈¶
嘹月蘆花瑟瑟浴波秋水茫茫随縁可成棲託何必定¶
是瀟湘¶
　　　沈荆石秋渚載書¶
袖手坐野舫艤舫臨秋溪恐擬張志和僮婢都不携載¶
<pb:KR4f0005_WYG_252-31a>¶
書以為伴獨與古人稽¶
　　　仇英松坂臨流¶
繫馬松間對坐崖脣一問一答誰主誰賔非絲非竹泠¶
泠可人流水今日明月前身¶
　　遣悶¶
過雨已五日終風又傍晚其間屢細霏究無救為旱東¶
北雲勢濃近報霑山館(十三日之雨京畿僅霑三四寸/而東北雲氣甚濃計口外或當)¶
(優霈今熱河総管永和奏至十二/十三兩日熱河得雨極為霑足)古北亦渥霈一犁耕¶
<pb:KR4f0005_WYG_252-31b>¶
塞坂(昨提督王進泰奏古北口於十三/日&KR1204;雨深透山田皆及時耕種)獨此及保陽稽¶
澤覺猶逺英英力總微蓬蓬狂益亶慰者謂我云自逺¶
當及近近豈可遲待炎霾象成暵㸃筆擬遣悶悶増寜¶
易遣¶
　　詠金剛四生¶
有自無生無自誰羯羅藍值偶居之色空明暗未形際¶
地水火風初伏時如咀如乗紛擬議弄璋弄瓦别施為¶
四蹄豈不亦若是慎在其分毫與釐¶
<pb:KR4f0005_WYG_252-32a>¶
　　　右胎生¶
依殻為延八竅呈自然黄白判而生曾傳王政貴不殈¶
誰識佛經表幻成比及鳳鸞方是瑞便當燕雀亦含情¶
淵材獨被禹錫誤瞪目仙禽墮卵驚¶
　　　右卵生¶
假潤成非水族同化工造物果然工乍看蠢蠢浮波面¶
旋即飛飛上半空陽滅隂滋消息具風隨雨撇性靈通¶
遏蒲曇縱無八識亦自含生大塊中¶
<pb:KR4f0005_WYG_252-32b>¶
　　　右濕生¶
蓲嫗甄陶萬物形詎惟乆竹與青寜是誰忽爾成獨蛹¶
類我居然祝寜(去/聲)馨脉脉蜎蜎隨所適花花草草任其¶
停大圓鏡裏胥同照底藉六如方註經¶
　　　右化生¶
　　新蟬¶
湖岸散悶行新蟬忽弄響萬物自知時時来各技癢嗟¶
哉夏已仲鳴蜩候無爽渥&KR1204;澤猶靳耕犁待燋壤昨晩¶
<pb:KR4f0005_WYG_252-33a>¶
霏細㸃半刻雲開朗日甚一日愁昭回徒企仰¶
　　文徴明綠䕃携琴即用其韻¶
對坐幽人水閣深詩情六義託髙岑待琴更有溪頭者¶
欲譜臨河緑樹隂¶
　　朝隮(五月廿/三日)¶
昨夜轟雷鳴東南殷勢鼓京城霑二寸此不及寸許朝¶
隮今見西滿擬崇朝雨雲容薄将散眄望徒延佇夏至¶
兹已近此况亦恒覩寜當付慣經惟益増愁緒過去易¶
<pb:KR4f0005_WYG_252-33b>¶
若忘目前艱實苦西北吐英英膚寸合過午今晩或霈¶
恩滂&KR1204;蘇禾黍¶
　　馬和之松下撫琴圗一韻二首¶
名流題句不言誰(幀中題者七人皆各署號而/不書姓名亦無畫者姓名)装褙多¶
年姓氏遺曳杖秋林同筆法(石渠寳笈有馬和之/秋林曳杖圗上等)故應¶
認是馬和之¶
膝上横琴者阿誰名當髙士傳中遺松濤石瀬相問答¶
遂與安弦一寫之¶
<pb:KR4f0005_WYG_252-34a>¶
　　齋戒進宫西直門外作¶
北至将臨祭西郊此進宫曉雲仍漸散夏種未全同農¶
苦深憐彼時乖益責躬甘膏難再緩廹望晝宵中¶
　　題蔵經紙扇¶
青蓮語句若存亡何礙全提出廣長一握清風滿懐袖¶
六根五藴合都忘¶
　　詠漢玉穀壁¶
水銀浸乆黒如雲(漢玉土浸為黄血浸/為紅水銀浸為黒)出壙仍然堆粟¶
<pb:KR4f0005_WYG_252-34b>¶
紋詩詠黍苗隂雨膏(去/聲)似為此壁著前文¶
　　題董源山水¶
礬頭濃淡皴茅屋浄無塵世事付流水佳賔來近鄰坐¶
消九夏暑磬折一家人(圗上玉池有董/其昌鑒賞語)筆墨過思訓香¶
光鑒賞真¶
　¶
　¶
御製詩三集巻八十九¶
