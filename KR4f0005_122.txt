# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.434103
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷六十四
<pb:KR4f0005_WYG_122-1a>¶
欽定四庫全書¶
御製詩二集巻六十四¶
　古今體八十四首(丙子五/)¶
　　恭奉¶
皇太后御園觀荷之作¶
快雨剛逄此快晴盡驅炎暑曉凉生承¶
歡日愛三庚永(是日/初伏)及節花看五沃擎徼露延年金掌¶
勝度風凊夏玉階清雲龢笙是雙成按嵗嵗籌添海屋¶
<pb:KR4f0005_WYG_122-1b>¶
盈¶
　　日影¶
望雨過夏半無心問風景雨足倚閒庭忽見上階影懸¶
光已含清表晷略减永斯寧始扵斯金柅義堪省¶
　　雜花¶
錦蹊繛約綻羣英影入窗紗㝡有情夕鏡曉珠光爓爓¶
秋金晴雪態盈盈春園夢蝶不相識露砌悲蛩有宿盟¶
若向玉臺理新詠祗宜掞藻是飛卿¶
<pb:KR4f0005_WYG_122-2a>¶
　　髙克恭林壑髙風¶
樹態峰姿濕潤凝危亭趺坐悟南能軒軒漫道偏孤寂¶
太古林嵐耐乆朋¶
　　題張宗蒼雪景¶
叠嶂玲瓏萬樹皚溪邉應是訪梅廽越童慣解收瓊屑¶
曽供陶家使令来¶
上伏何来滿意凉干巖雪色對宗蒼兹人真蹟從兹少¶
所遇隨題自不妨¶
<pb:KR4f0005_WYG_122-2b>¶
　　西直門外¶
視朝臨法宫趁曉䇿青驄豈不日咨政曰此禮所宗石¶
街路蕩蕩栁陌烟濛濛已喜滿葉露將吹華黍風踰月¶
未經郊外道瞥眼流光入西顥早黍晩禾率已齊下隰¶
髙田皆覺好自哂吾愁何太早復思正亦不可少¶
　　新秋瀛䑓雜咏¶
琪花瑤草露華浮水面風来香滿楼恠厎今朝披颯爽¶
日交秋月節迎秋¶
<pb:KR4f0005_WYG_122-3a>¶
名園日渉方成趣我却踰時始一来了識餘閒不多得¶
猶然位置復何㢤¶
竹蹊詰曲如詩讀湖石玲瓏當畫看屧歩不妨過半里¶
心舒雨後曉秋寒¶
花鳥契幽皆悦目林泉逺俗總怡情設教著處標名字¶
反覺區區太泥(去/聲)生¶
　　嘲劉統勲¶
　　劉統勲以協理總督轉運軍儲駐巴里坤逆賊阿¶
<pb:KR4f0005_WYG_122-3b>¶
　　睦爾撒納之叛煽阿巴噶斯哈丹等擾我䑓站將¶
　　軍永常聞風恇懼自木壘退師巴里坤劉統勲輕¶
　　信不察率議棄地退保哈宻審爾則何以不數月¶
　　間大軍旋收伊犁逆賊亦何至窮蹙逺竄耶朕燭¶
　　照其謬慮搖軍心命褫職治罪今舊疆蕩定逆賊¶
　　指日就縛念劉統勲一書生也軍旅非所嫺且非¶
　　所職設令模棱者處此轉以緘黙自全而奮發吐¶
　　露尚知急扵公事是其識雖乖而心可諒爰畀以¶
<pb:KR4f0005_WYG_122-4a>¶
　　原官并拈此嘲之¶
集賽伊犁歴一過珠崕請棄竟如何我非勤逺惟觀火¶
卿誤飬奸作止戈究勝寒蟬原所諒堪稱老馬可無訛¶
犎牛(即駱/駝也)騎進陽闗矣只恨難為叩角歌¶
　　蘆花¶
　　液池蘆葦每先御園作花蓋以種植年乆根深蔓¶
　　長發生既早衰落亦如之觸目有㑹因成二篇¶
蒼蒼掩映白蘋洲怪爾含風劇報秋物理試同人較量¶
<pb:KR4f0005_WYG_122-4b>¶
定惟老者早宣頭¶
颭烟采露吐絲絲摇曵秋光滿液池園葦不湏嫌落後¶
遲生贏得老還遲¶
　　悦心殿¶
納逺虚窗萬景羅往来清憩此為多金仙露下清秋氣¶
玉蝀風生太液波自是山林在廊廟不妨黼芾入松蘿¶
(是日御殿後即/扵此更衣故云)問予底事心知恱暘雨剛時蔚黍禾¶
　　長河舟行雜咏¶
<pb:KR4f0005_WYG_122-5a>¶
川路端宜趁曉凉溯洄偶此泛烟航誰知伊軋棹聲裏¶
瞥過長河十里强¶
水淺舟膠向怨遲漲增雨後恰相宜有源尚爾需資藉¶
嗟爾無源厭取資¶
蘭橈曲折過前川鏡裏樓䑓宛若懸樂善園中松好在¶
龍鱗待撫又經年¶
露氣波烟滃未消陸塍水町蔚新苖一般歡喜非絲竹¶
勝爾維揚廿四橋¶
<pb:KR4f0005_WYG_122-5b>¶
　　湖心樓¶
　　金河流至此而益寛滙為一湖以蓄其勢並為長¶
　　壩以偹節宣斯長河左右稲田皆資灌溉矣湖心¶
　　樓三間大有嘉禾烟雨之致¶
坎流兊澤兩相資湖控金河合在兹便向中央起樓可¶
每因稍暇泊舟宜瀟湘畫意看米老烟雨詩情憶禦兒¶
長壩節宣稲田頼淙濤聲在座間披¶
　　金河泛舟至玉泉¶
<pb:KR4f0005_WYG_122-6a>¶
舟舍長河泛玉河尋源欲至玉泉阿湖心背指紅樓逺¶
波面遥瞻翠巘峩漠漠水田新雨後輕輕隄籟曉凉多¶
菱絲甓社分明是那更拘墟較若何¶
　　界湖樓¶
金河髙長河玉泉髙倍蓰設非次第蓄一㵼無餘矣裂¶
帛本有湖方塘數畆耳接上擴充之此湖殊𣺌瀰界隄¶
築横樓漪影飜窗紙實得空澄趣詎止烟波羙面面闢¶
溪田萬頃緑含綺隨時祝有年是吾乃所以¶
<pb:KR4f0005_WYG_122-6b>¶
　　題董展三顧草廬圗¶
遺世髙風卧草堂殷勤三顧篤樓桑固應感激終身識¶
二十一年那便㤀¶
　　賦得洗車雨六韻¶
髙樹晚霞晴油雲嶺外生秋霖飛倐忽七夕度分明拂¶
漢曽無爽隨輪似有情定應命造父豈為降方平碧落¶
寜留滓金根待洗清不知誰㝡恨㸃滴聼深更¶
　　昆明湖荷花詞¶
<pb:KR4f0005_WYG_122-7a>¶
深紅淡白盡開齊水面風来香滿隄誰道秋湖乏春色¶
春光恒在六橋西¶
浄植清標欲拂衣錦㠶風裏度芬菲漫云鷗鳥無情者¶
看取眠波不忍飛¶
十里霞香蕩槳過花潭葉嶼錦成窠絶勝越角將吴曲¶
未許妖姬鬪綺羅¶
緑蓋珠擎曉露濡盈盈照水足清臞近天贏得常吟賞¶
麴院還能似此無¶
<pb:KR4f0005_WYG_122-7b>¶
　　雲淙室¶
雲裏流泉活似雲雲容泉態兩難分極娱視聼根塵净¶
耳可為觀目可聞¶
　　泛舟登石舫¶
月牖居然迥風㠶了不移換舟仍隔岸登陸復臨涯水¶
態雲容静浮深泳廣宜橈聲去逺寂離即一為思¶
　　新秋萬夀山¶
花氣宜過雨梧風㝡引秋登髙渾可望遇勝亦因㽞絶¶
<pb:KR4f0005_WYG_122-8a>¶
頂本無暑大田臨有收居庸直北翠佇待㨗音郵¶
　　花承閣¶
月匡早種千年樹雲構常承四季花何必餌芝將錬石¶
陵塵是䖏即仙家¶
　　題隨安室¶
花承閣東峪結宇敞而幽忽歩階梯降方知上下樓室¶
聊因舊號(隨安蓋予舊/日書室名也)學祗仰前脩今昔勞閒異惟從¶
二典求¶
<pb:KR4f0005_WYG_122-8b>¶
　　飬雲軒¶
巖室無端倚翠㣲朝嵐夕靄蔚雰霏便應滿貯英英氣¶
㽞待三春作雨飛¶
　　題張宗蒼摹郭熈筆意¶
山勢排空樹染霜傳神活脱是河陽髙人坐愛松頭月¶
客子詩成驢背凉朔氣惟應愁宋玉南雲今復見宗蒼¶
如探勝到幽窮䖏將謂無多意轉長(内府所藏宗蒼手/蹟捜題殆遍故末)¶
(句及/之)¶
<pb:KR4f0005_WYG_122-9a>¶
　　移竹用白居易題盧秘書新栽竹二十韻¶
品稱松梅友標從澗谷槃端惟庚伏種誰覺嵗寒難暑¶
雨纔過漢清風要拂欄相延君子植宣命上林官逺莫¶
離墻外虚教暎座端抛簮應折玉置笛漫成欒秋矣土¶
仍溽(時雖秋月而尚在/伏内故可移竹)時哉露已團琳階乍淇渭貟嶠¶
擬珠玕遐想白居易時當夏日殘友人相志契題句忽¶
心寛籖拂秘書帙蟬籠少傅冠詩情真灑落酒興未䦨¶
珊颯颯葉全放亭亭根互蟠眼空上下古意足兩三竿¶
<pb:KR4f0005_WYG_122-9b>¶
而我曾何謂亦為如是觀畫疑展同軾賔欲比金蘭恍¶
可消清暇猶能引静歡既深因既邈宜宻又宜單聲戛¶
盈聼寂隂交滿目寒獨思彼作者寧識此廻看¶
　　元人倣米氏雲山¶
七澤山圍碧水三湘雲重蒼天何必重尋姓氏直稱海¶
岳家傳¶
　　立秋日作¶
立秋宜雨又宜晴農諺何曾有定評今日雨佳晴亦快¶
<pb:KR4f0005_WYG_122-10a>¶
對時額手祝西成¶
　　晚晴落照¶
秋雨既應節晚晴真復羙徂雲戀日光絳染拖霄綺林¶
翻鴉背赩髙低雜翠紫農徴信慰懐觸目皆堪喜凉魄¶
暎素輝蘭舟候湖涘¶
　　泛月¶
驟雨過河源緗雲一以歛秋蟾向圎際冏冏清光澹時¶
我當慰志御湖聊逰覽金波叠綺縠玉蕊霏菡蓞舟徐¶
<pb:KR4f0005_WYG_122-10b>¶
棹不鳴岸近螢猶㸃蘇壁興飄飄謝樓寒晻晻酒醴設¶
弗斟笙歌俗可減惡㫖彼宜欽長夜吾豈敢¶
　　倪瓉山水¶
老筆疎疎了了幽襟落落蕭蕭假相不妨貌似真宗誰¶
解神超¶
　　膳羊¶
一時思膳羊問之尚膳云爛羊向每供邇何闕供頻尚¶
膳者答言羊亦有等倫或自喀爾喀或烏珠穆秦納諸¶
<pb:KR4f0005_WYG_122-11a>¶
慶豐牧(慶豐司屬内務府職養外/藩進羊以供尚膳取用)近乃多牂羵以此未¶
烹進遺忘非庖人我謂此言誕屬内務府臣牧者果致¶
瘦所司罸宜申苟有博碩者是乃飼飬勤其過在尚膳¶
可聼虚辭文慶豐牽羊来三十維物羣其角咸濈濈無¶
一羸露筋設倉卒市取市無北塞羒有亦一二耳如許¶
從何臻乃知尚膳譎缷過計可嚬倘教置弗問慶豐屈¶
何伸一羊事本細而我畏有因賞罸苟蔽近吁將害及¶
民辨詐取吳亮戒宣愧宋仁¶
<pb:KR4f0005_WYG_122-11b>¶
　　夢逰仙篇¶
逰仙不藉偓佺松食之三百嵗有窮逰仙不藉徐福船¶
五千男女海外捐真人尺宅居中央素雲為車驂兩凰¶
傲睨碧落寥茫茫銀䑓玉闕參紫皇桑田變更凡㡬閲¶
可惜六鼇骨已雪東廂技癢乍窺牕王母見之乃饒舌¶
雙成如花貌嬽嬽三萬六千猶青年¶
　　鞠歌行¶
含章靈芝相連延檀為鞠室錦布筵金釭落帶夜繼日¶
<pb:KR4f0005_WYG_122-12a>¶
羙人擊鞠乎其間鵞笙象板法曲度漢皇輦過&KR0137;不顧¶
夜深散去螢為燈響屧莎街濕秋露¶
　　有所思¶
我思虞廷應無面從人重華何事猶諄諄大智若愚大¶
詐若忠動云孤立寕無暗同昔亦登泰山巃崇壓齊甸¶
一指横目前咫尺不可見觀火實易觀人實難逆詐詎¶
可先覺稱賢蒿目茫茫心為寒¶
　　題張宗蒼畫¶
<pb:KR4f0005_WYG_122-12b>¶
隔谷相看瀑水寒漁舟唱晩泊前灘設如作者為皮陸¶
定道斯宜卜澗槃¶
　　雙烈詩¶
　　雙烈詩者例雙忠詩而作也昔駐藏都統傅清左¶
　　都御史拉布敦誅叛臣朱爾墨特納木札爾以人¶
　　少力微二臣死事然䆒能鋤元兇而安絶域故臨¶
　　奠建祠並有雙忠之詩以揚其勲去嵗命定北將¶
　　軍班第議政大臣鄂容安駐伊犁時二臣既奏阿睦¶
<pb:KR4f0005_WYG_122-13a>¶
　　爾撒納有反志朕命便宜從事庶㡬消患未然乃¶
　　二臣觀望疑慮以致兎脫而賊黨反得結連赴約¶
　　襲我軍營二臣力不能敵捐軀沙塲猶之死王事¶
　　也一以勇决建績一以徘徊僨事然而臨難致命¶
　　奮不顧身有足哀者今大兵既靖伊犁逆賊窮蹙¶
　　逃竄不日獻俘二臣靈轝至京之日朕亦親臨醊¶
　　奠並成是作雙烈云者蓋不如雙忠之盡善矣¶
昔有傅介子手斬樓蘭頭通權建殊績芳名播千秋况¶
<pb:KR4f0005_WYG_122-13b>¶
乎統三軍既悉彼逆酋一武夫之力何事仍夷猶逡廵¶
大軍徹偏師五百㽞彼梟有宻約入覲中逗遛八月廿¶
五日三處共一謀阿睦爾撒納来阿爾台陬將合其部¶
衆挈妻孥以逃(叶/)是則預有㫖其妻孥盡收厥阿巴噶¶
斯斷我軍書郵克什木巴朗伊犁逞刼偷兩路如期發¶
猖狂肆呌詉(叶/)蜂屯更蟻雜不可爬與梳(叶/)二臣知不¶
敵全軍將内投而彼截歸路加以聚蚍蜉巴朗諜致辭¶
權假為我逑徐當備馬駞送之返皇州二臣怒唾罵天¶
<pb:KR4f0005_WYG_122-14a>¶
朝無此媮効死視如歸背義生肯求奮旅更前進氣髪¶
衝兠鍪終知事不濟畢命飲屬鏤(叶/)問罪重整師豈辭¶
雪載途(叶阿睦爾撒納叛後向謂事難成者皆以為不/出所料伊犁卒不能平朕料叛賊隂險多詐其)¶
(得在此其失亦在此伊犁之衆不過一時附和終不能/人盡從彼若少延緩則叛賊又將别生變詐反失事機)¶
(因正永常恇怯退師之罸急趣西路軍帥尅/期進勦旋扵今春直逹伊犁逆賊失據奔竄)旋復定伊¶
犁脅從寛厥尤一二助惡者(謂阿巴噶斯/克什木之流)繫虜皆䖍劉¶
渠魁竄異域王師奮遐捜亦聞哈薩克縛獻深同讎命¶
求二臣骨靈輿返首邱臨奠例雙忠惜㢤淚湧流初若¶
<pb:KR4f0005_WYG_122-14b>¶
聼我言寧有今日不忠扵國有濟烈惟已不渝(叶/)究匪¶
貪生比使我悲心悠朱門歌舞軰青史文章儔我豈為¶
彼哉長歌旌乃休¶
　　舒布圗鎧巴圗魯竒徹布歌¶
千人萬人敵昔有亦惟能將資衆力一人奮勇敵二千¶
昔未前聞今始出其人曰惟竒徹布向為侍衛偹宿直¶
(叶/)去嵗從軍監包沁包沁之人乃通賊(厄魯特呼礮為/包包沁其司礟)¶
(人也上年正月其宰桑阿克諸爾率衆二千餘人来附/逆賊阿睦爾撒納之亂包沁煽動闌出卡倫為官軍所)¶
<pb:KR4f0005_WYG_122-15a>¶
(殱/)来圍其帳欲肆害竒徹布曽無懼色徐腰櫜鞬手弓¶
箭出帳跨馬聲霹靂蟻聚呌讙羣近前應弦馥倒賊辟¶
易辟易復前恃其衆長槍火銃競相逼竒徹布且戰且¶
走得一栁林為障翼賊人圍之凡數重恐自傷無施銃¶
隙持槍人亦弗敢進進被箭死屍横骼二千人各二十¶
心一人氣奪二千魄侵尋天暮衆西奔竒徹布歸奏殊¶
績賜金賜爵酬勤勞復請從師肻宴息舒布圗鎧巴圗¶
魯神勇之名汝應得荆軻孟賁匹夫豪日月爝火光應¶
<pb:KR4f0005_WYG_122-15b>¶
熄我歌嘉爾豈徒然朂我八旗永為式¶
　　三巴圖魯歌¶
巴圖魯者勇冠軍昔我旗人頗恒有近世以来殊不聞¶
蓋因太平日已乆嵗寒松栢見後凋當春何以殊榆栁¶
邇者西鄙屬用軍折衝咸欲効奔走舒布圖鎧已超羣¶
三巴圖魯亦赳赳其一額納伸去嵗伊犁從將軍將軍¶
使彼詢事因單騎逕入衆賊羣左支右屈箭斃數人知¶
事不濟㧞刀自刎期報君其一巴寧阿(讀作/麻韻)倉卒亂時¶
<pb:KR4f0005_WYG_122-16a>¶
將軍前後䕶衛相蔽遮發無不中中無不死殺人如麻¶
將軍遣之出巴寧阿曰朝廷命官偷生安往耶力敵視¶
將軍盡節然後伏劍義烈真堪嘉二人既死還復甦宰¶
桑巴磉得之壮其志飬之數月我師再入方得歸軍牙¶
其一曰富錫爾將軍命之擕印以出歸帝里其奈賊人¶
擁蜂更屯蟻料不能出將印沉之水力戰受創命垂盡¶
伊犁喇嘛救之得不死故賜額納伸曰卓禮克圖巴圖¶
魯卓禮克圖者節義卓爾永不渝賜巴寕阿曰昆都爾¶
<pb:KR4f0005_WYG_122-16b>¶
巴圖魯昆都爾者力敵萬人暇有餘賜富錫爾曰哈布¶
台巴圖魯哈布台者穿楊貫石技不殊廽思去嵗迅功¶
成亡矢遺鏃夫何曽不期小醜逆志萌未能除蔓我二¶
卿乃致沙場雙捐生亦我坐謀遥未精嘉我旗人多忠¶
誠舊風未逺垂儀型愉以為戚㽞定評乃至西海揚芳¶
聲¶
　　哀伊犁¶
我哀伊犁之人久迍邅去嵗底定將謂自此永息肩而¶
<pb:KR4f0005_WYG_122-17a>¶
胡么麽宻計復煽亂伊犁之人亦相附和為叛奸後旋¶
知悔過欲擒賊渠贖罪誠可憐乃以衆志不齊相觀望¶
逆賊鋌而走險攻中堅十餘鄂拓逡廵各退遯反致刼¶
擄父不保子夫不保妻遭流連加以争相奪攘為矯䖍¶
强者食弱壮者食㓜互暴殘馬牛羊食以盡野無黄獨¶
室無秈疾疫出痘亡者白沙捐伊犁河流為之赤竟有¶
血人扵牙以兾旦夕延王師重入匍匐歸者軍門環伊¶
犁之人汝莫歎孰令汝二三其志自作孽患棼棼冺冺¶
<pb:KR4f0005_WYG_122-17b>¶
忘大義民無二日汝獨有二天於古有云既来之則安¶
之余亦焉能屏棄旃為之禁盗刼為之朂耕田逆賊旣¶
除自今以後汝得髙枕眠休飬生息延數年或得元氣¶
復以全如此而已寕湏竭内地力萬里恵窮邉¶
　　伊犁喇嘛行¶
䝉古之教宿尚黄宗喀巴以来三百餘年其流長昔顧¶
實汗以此䧺據衛藏攝羣部然亦不過假名敬佛要乃¶
所以收衆方强吞弱噬互攘竊無不垂涎逹賴喇嘛貌¶
<pb:KR4f0005_WYG_122-18a>¶
為恭謹其實心弗良策妄阿喇布坦創據伊犁有弗遑¶
然已計入西藏肆披猖逮噶爾丹策凌遂興黄教名曰¶
安衆生(叶/)亦效西域建都綱(都綱者西藏衆喇嘛/聚而誦經之室也)白氊¶
為室布為墻後遂範金作瓦覆棟梁金仙相好備嚴荘¶
六時梵唄聲無央嗒本集賽供餱糧(噶爾丹策凌於伊/犁河濱創構佛寺)¶
(北曰固爾札南曰海弩克聚集喇嘛令其五鄂拓/克輪值供飬之䝉古語謂五為嗒本輪值為集賽)西勒¶
圖者凡四牀(喇嘛坐牀者謂西/勒圗亦䝉古語)膜拜台吉諸宰桑其善¶
在此其弊即為殃喇嘛逹爾濟及逹瓦齊相繼簒立無¶
<pb:KR4f0005_WYG_122-18b>¶
不藉諸喇嘛之力以肆强逆賊阿睦爾撒納亦結若軰¶
為黨以煽亂其窮竄也旋刼奪喇嘛馬駝用致逺去颺¶
喇嘛散去乃同嗎哈沁(䝉古謂肉為嗎哈厄魯特中貧/無賴覓肉食自活者為嗎哈沁)¶
安知五戒六度如佛所云皮肉骨髓盡捨以救人飢荒¶
是誠楞嚴所謂外道貌佛弟子為譸張勿謂佛不慈汝¶
俾汝遭喪亡側身西望爰作伊犁喇嘛行¶
　　固爾札廟火用唐韓愈陸渾山火和皇甫湜韻並¶
　　　效其體¶
<pb:KR4f0005_WYG_122-19a>¶
拓土今踰吐谷渾奚論邏逤將河源何来狂童欲竊吞¶
再整戎車安輕軒亂之不戢終自燔師壓波羅塔拉原¶
義所動彼亦履坤諸鄂拓兵無際垠狡計近窺喇嘛垣¶
盗駝馬逃藉桑門人思見日汝蔽暾名佛弟子心狙猨¶
如魚背龍竊友黿雕不搏鴞乃搏鵾以致逰魂逺跳奔¶
衣黄空忝人中尊固爾札本菴羅園天人供飬荘嚴繁¶
朝螺暮鼓法音喧仲氏吹篪伯氏塤刹竿髙標金字旛¶
胡僧碧眼脱其禈露两肩肘及两臀羊鹿牛徒示三轅¶
<pb:KR4f0005_WYG_122-19b>¶
天龍軍遲屬櫜鞬修羅乾闥挾雙轓掃其穢跡風以㠾¶
火輪轉法羞脤膰炎官祝融朱雲屯烈飆出穴口如盆¶
鑠金爛石焦窪罇四大誰觧無生言那伽(此云/龍也)不為吐¶
水翻有其成之毁必反賔頭盧瞋目雙䁔如彼葉落還¶
歸根净業何有於烏孫創興黄教駢肩跟假藉敬佛市¶
恵恩亦欲貽法其曽元二世滅裂不可援狼貪虎攫難¶
盡論汝狡避禍来謁閽膝前面陳涕漬痕憐汝賚汝安¶
汝魂觧衣推食奚汝寃野心偝徳義何存固應天殛絶¶
<pb:KR4f0005_WYG_122-20a>¶
爾飱洛那(即古大宛今/哈薩克也)各方非世婚去嵗刼撂遭爾昆¶
(阿睦爾撒納之兄巴特禡策凌及其黨額林沁相/繼奔哈薩克以圖棲托其後皆肆搶奪逃竄而歸)三窟¶
未必容爾蹲小大怨汝奚騰鶱亦月申酉利復怨銷兵¶
魚海靖鯨鯤璆琳琅玕貢崑崙四西勒圖何瞀昬(固爾/札廟)¶
(内喇嘛分四床謂之西/勒圖蓋彼之掌教者云)助逆不當遭刼焚朅和韓韻足¶
解煩泰山北斗一抑捫¶
　　禡木特詩¶
厄魯禡木特本其舊宰桑領衆扎哈沁(札哈沁者守/邉界之人也)所¶
<pb:KR4f0005_WYG_122-20b>¶
職守邊疆昔奉其主命侵掠我駝羊(事在雍/正八年)西鄙衆軍¶
士羣知勇異常前嵗三策凌(都爾伯特策凌策凌烏巴/什策凌孟克彼中謂之三)¶
(策/凌)嚮化入相望禡木特親追䦨進我卡塘弗及乃退出¶
未敢肆猖狂維時予有命邊臣爾何恇(時駐烏里雅蘇/台防邊者為副)¶
(都統逹青阿即以此事得/罪今降為侍衛詳見後)隘界等無人不擒汝罪當邊¶
臣聞乃懼誘致奏九閶予謂不明討計誘失斟量命釋¶
禡木特薄責勵戎行阿睦爾撒納彼中乆披猖禡木特¶
與戰屢勝兵威揚撒納大窮蹙始决親来降侵尋彼大¶
<pb:KR4f0005_WYG_122-21a>¶
亂我師壓境强禡木特亦歸優眷加冠裳進兵命與議¶
造膝陳言良撒納今雖順其心乃豺狼不可命彼往往¶
必為厲殃予云不逆詐遣彼亦何妨使其顯背叛正罪¶
往斧吭亡何定伊犁亡何逆蹟彰譎賊謀夙定煽亂為¶
鴟張禡木特力寡勁敵歸途搪(禡木特與將軍班第等/同駐伊犁尋以飬疴他)¶
(適無兵衞比聞變將脫/歸為叛黨哈丹遮獲)猶手刃三賊力盡馬亦僵被擒¶
見撒納不屈氣更昻逆賊責之云衞拉天各方汝何心¶
嚮内同類而相戕禡木特唾之理義人之綱舊主嗣早¶
<pb:KR4f0005_WYG_122-21b>¶
絶(謂噶爾/丹策凌)匪我獨恝㤀大君惟討逆信義昭煌煌擒我¶
復捨之既歸恩遇滂於恒尚應報起死可弗償嚮内非¶
獨我汝先沐寵光一死我弗懼駢誅汝立亡逆賊慙無¶
言絞縊厥命傷伊犁重底定逰魂走踉蹌脅從以次擒¶
生致明憲章問以禡木特畢知顛末詳烈士何䖏無未¶
可分域鄉録實櫽括辭千載流聲芳¶
　　花門行¶
花門雜種其類繁玉闗迤西西海連或居城郭或逰牧¶
<pb:KR4f0005_WYG_122-22a>¶
牧滋畜獵城者田其性均能殖貨産剛勇善戰則鮮焉¶
部落雖殊形貌似晳面緑瞳赤髪鬈大宛即今哈薩克¶
布魯特近古于闐其他不堪僂指數要視强弱為歸叛¶
(叶/)凖噶爾昔全盛日役使若軰如奴佃令棄故居来伊¶
犁課其引水種稲秈服勞供賦不敢怠詎知隐恨已有¶
年逆渠去嵗竊據際回人助之藉少安台吉宰桑心不¶
一逡廵各退遭顛患(叶/)而何逆渠復狠忌謂回人衆其¶
力全不早圖之將受害機事不宻回人先遂攻逆渠渠¶
<pb:KR4f0005_WYG_122-22b>¶
敗衂回人還向故土遷拆屋伐樹示不返伊犁荒凉吁¶
可憐地積白骨草木赤腥風吹野逰狐貛一宄搆害貽¶
萬億降殃㑹見昭昭懸¶
　　蕃劍行¶
蕃劍一泓波溢塘釽從文起飛寒芒其来伊犁萬里外¶
限以大榦天各方語言不通振古異誰歐冶為(去/聲)為魚¶
腸昔策妄阿拉布坦草創絶域誇䧺强大小策零敦多¶
卜皆其羽翼兄弟行大者善計善將將小者勇萬夫莫¶
<pb:KR4f0005_WYG_122-23a>¶
當矢石雨下自弗著亦不驚避状若常禡木特及撒拉¶
爾自謂弗及言之詳此劍乃彼所佩用不離身持短入¶
長强者死絶弱者亂曽不厯世羣喪亡㷀㷀孤媳挈部¶
落歸命貢此呈天閶暴得暴失何足紀聊紀嚮化武庫¶
藏聊紀嚮化武庫藏吾猶慮其為龍飛去水中央¶
　　蕃甲行¶
權輿甲胄作軒轅銅頭鐡額人驚看函人慎術精五屬¶
合甲夀至三百年然惟犀兕察革空(上/聲)眂裏眂朕要取¶
<pb:KR4f0005_WYG_122-23b>¶
堅後世乃有鎻子甲鐵環金練蛇鱗飜我聞其名未覩¶
物偃武日乆工失傳底定伊犁盡肉袒台吉宰桑来後¶
先取其重器藏武庫鐵章蕃甲驛致駢(上年平伊犁得/鐵章一蓋其台)¶
(吉世所傳用/詳見記中)當時噶爾丹筞凌恃逺抗大數(入/聲)擾邊其¶
人狡譎習攻戰頗能憐下人稱賢備器致用懾鄰服哈¶
薩克無能為患以武得之守詎可逆天内潰宗弗延廿¶
一昻吉皆入化(昻吉者䝉古語部分也凖噶爾所屬或/一鄂拓克為一昻吉或合數鄂拓克為)¶
(一昻吉凡二十一是皆噶爾丹筞凌分内者今均内屬/其衆台吉下之鄂拓克則各令其汗王札薩克等掌之)¶
<pb:KR4f0005_WYG_122-24a>¶
(一如四十/九旗之制)四圖什墨為我臣(叶噶爾丹筞凌於其諸宰/桑中擇四人為圖什墨圗)¶
(什墨者大臣之稱也又其次為六札爾扈齊佐圖什墨/理事者也今仍其舊授四圖什墨為内大臣札爾扈齊)¶
(為散秩大臣管理/二十一部分之事)組鎧虎皮包弗用或異得四白鹿旋¶
　　處暑¶
代謝憑誰測由来其理常天髙雲影淡日逺樹隂長池¶
葦何妨白田禾漸喜黄風從西北至思共㨗音颺¶
　　熱¶
數日金風爽將云節已更何来劇炎溽轉覺甚朱明早¶
<pb:KR4f0005_WYG_122-24b>¶
稲真宜暴晩蔬慮過晴兼全信艱致可以騐人情¶
羅扇藏還展絺衣叠復披不妨重一試了識不多時蟬¶
噪如相競蛩音自覺悲西師歸奏凱或免冷侵肌¶
　　詠桄榔文洗¶
成材出南土製器設東榮樸斵非雕鏤天然稱品評文¶
如竹連理色似玉含赬承水宜髙宻其心一例清¶
　　西直門外¶
石街濔迤禁城通行慶平明返法宫候值銅禽催玉粒¶
<pb:KR4f0005_WYG_122-25a>¶
晴看寳穡颺金風烟澄綠墅趣無盡露重黄疇望總同¶
茂對自教心慰悦可知憂預旰宵中¶
　　承光殿作¶
曽城十二匪崑崙每凭朱欄興欲軒白帝素娥㽞古栝¶
秋風太液自金源暇當綈几身聊憩景入紗疏意與存¶
重構輿梁利行旅新看虹影飲波翻(御河橋年久/重脩時成)¶
　　恱心殿¶
氣澄景已清雨霽山愈翠位置本人工嵗久足幽致詎¶
<pb:KR4f0005_WYG_122-25b>¶
祗春隂佳請看秋光媚瓊島暎峭蒨太液披清泌逺俗¶
得静怡味道資深契可以減芻豢孰云非禮義¶
　　賦得太液秋風六韻¶
呈漪如應律拂沼似行空三架水雲榭(水雲榭構液池/中刻太液秋風)¶
(詩扁于/石屏)千秋閶闔風依然閱今古誰與辨雌䧺似妬鏡¶
光白偏拖縠影紅波瀠驚睡鴨岸響送吟蟲佳景春眀¶
紀由来賞莫窮¶
　　賦得人字栁¶
<pb:KR4f0005_WYG_122-26a>¶
豈必蒲同凋早亦非花與榮争借問人稱誰氏依稀彭¶
澤先生¶
　　賔竹室¶
月下檀欒影風前淅颯聲籜兮吹汝和(去/聲)夷也聖之清¶
等度真瀟灑安排豈墄平便應延入幕底鎮傲南榮¶
　　秋日瀛䑓¶
碧樹朱楼翠島峋到来人似月中人千枝共愛霏金粟¶
九斛誰當輸玉塵境詣幽惟却藻繢水澄波處飬冲真¶
<pb:KR4f0005_WYG_122-26b>¶
笑予未是忘言者鳳咮龍香率喜親¶
　　舟泛長河雜詠¶
香飄禾黍露華浮恱目長河耐進舟欲返御園趁晨爽¶
桂花深處度中秋¶
隄栁汀蘆澄曉烟鳴橈聲裏度前川廻看萬夀寺中栢¶
活句放叅忽一年¶
建閘通舟利溉渠設如一㵼乃無餘因思績學將治(平/聲)¶
政醖藉為髙要在徐¶
<pb:KR4f0005_WYG_122-27a>¶
　　中秋帖子詞七叠前韻(有序/)¶
　　萬寳西成九秋中夕頻年染翰曽裁七字之詩隨¶
　　地徴吟舉續四篇之韻憶昨嵗仙莊錫宴錘峰暎¶
　　萬樹燈燒緬酉秋西苑摛毫太液愛一奩冰澈乃¶
　　者紀開丙子序届白藏金&KR1195;轉而銅雀鳴珠露瀼¶
　　而玉䨲滿賞良宵於爽節撫清景於御園湖接昆¶
　　明不數氾流光於甓社山連萬夀何勞誇幻術於¶
　　廣寒况值法宫行慶之初廽螭頭星擁又當紫塞¶
<pb:KR4f0005_WYG_122-27b>¶
　　大蒐之旋舉豹尾雲髙萃勝事於一時具人間之¶
　　四羙惟是逺懐莫釋詎逸豫之能耽顧兹佳景當¶
　　前庶憂勤之共寫叠賡舊什用示新裁¶
人自匆忙月自閒誰能萬慮一時刪韻翻七叠詩初度¶
却喜園林接夀山¶
世界三千放大光桂宵摛藻字應香應潮為憶吴江浦¶
二鬴能不(平/聲)足筥匡¶
陡懐西北未歸師浄洗長吟杜甫詩𤓰餅絃歌渾覺厭¶
<pb:KR4f0005_WYG_122-28a>¶
清光獨對照清池¶
捲幔山河近水樓嫦娥應道獨宜秋玉堂事動成佳話¶
染翰詞臣共舉頭¶
　　中秋即景¶
天龍應是謁蟾宫竟日霏霏細雨濛入夜擘雲全體現¶
中秋佳節萬方同玉蕎含澤黄塍外金粟飄香碧海東¶
朗照遐思到西極凱旋佇待奏膚功¶
　　仲秋萬夀山¶
<pb:KR4f0005_WYG_122-28b>¶
月夕堂堂過夀山得得来㝡宜㸃湘筆豈必獻瑶杯桂¶
是餘香矣蓮真浄色哉明將發清蹕對景一追陪¶
　　望蟾閣¶
岧嶤傑構俯昆明金粟銀漪映座清不負佳名是今度¶
尚看曉魄掛西楹¶
　　瑩心堂¶
秋堂峡上號瑩心㘴聼泠泠不操琴境為心瑩心為境¶
主賔妙趣足研尋¶
<pb:KR4f0005_WYG_122-29a>¶
　　綺望軒¶
髙下黄雲一色同西成今嵗幸綏豐秋郊端勝春郊望¶
惟是閒花紫間紅¶
　　玉河泛舟至玉泉¶
數里烟波渺一川源委通便教鳴桂棹可以逹花宫山¶
色看看近秋光䖏䖏同㸃汀蘆穂白照岸蓼花紅水物¶
宛供賞溪田又卜豐底縁心不釋西北待成功¶
　　静益書屋¶
<pb:KR4f0005_WYG_122-29b>¶
三間精舍白雲隈今嵗居然初到来不是山靈具神解¶
争教秋蕋一時開¶
　　犁雲亭¶
閲耕亭子青雲表鋤雨犁烟憫㝡勤每值秋来方稍慰¶
緑雲即漸作黄雲¶
　　近青閣¶
閣號近青棲碧岑髙秋騁目一登臨近朱者赤近墨黒¶
到此偏饒空翠心¶
<pb:KR4f0005_WYG_122-30a>¶
　　弄珠室¶
琳漪溢蘭塘萬顆呈夜光底事弄不盡鮫人箇裏藏¶
　¶
　¶
　¶
　¶
　¶
　¶
<pb:KR4f0005_WYG_122-30b>¶
　¶
　¶
　¶
　¶
　¶
　¶
　¶
御製詩二集巻六十四¶
