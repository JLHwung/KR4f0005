# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:13.693229
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷六十九
<pb:KR4f0005_WYG_232-1a>¶
欽定四庫全書¶
御製詩三集卷六十九¶
　古今體九十首(戊子一/)¶
　　戊子元旦¶
辰首欣逢人紀開土爰稼穡賴栽培安民察吏其難矣¶
量雨籌晴益敬哉鳳闕曙光啟仙木鴛樓雪色暎春梅¶
萬家爆竹聲鳴喜聽共南征㨗報來¶
　　元旦試筆¶
<pb:KR4f0005_WYG_232-1b>¶
月寅又復日寅同(今嵗及昨嵗/元旦皆寅日)引達駢臻淑氣融有象¶
韶光臨薄海無疆¶
夀算益¶
徽宫一心穆穆思民事萬物昌昌答化工獻嵗¶
慈寧開鳳扇東華初旭正曈曨¶
鴻臚九&KR0596;逮西瀛(是嵗有霍罕使/臣隨班行禮)晨賀丹墀瑞色明啿¶
啿羣生值豐楙蓲蓲陽徳發孳萌春歸半月青旗展雪¶
積三冬碧瓦晶敢恃¶
<pb:KR4f0005_WYG_232-2a>¶
天庥曰滋至宥巵愈切凛持盈¶
　　陸治梅花水仙即用其韻¶
一般態總含氷雪兩下意都報曉春雅契髙標宜合譜¶
知之惟是箇中人¶
　　題痕都斯坦雙玉盤得十韻¶
葱嶺接崑崙痕都天竺藩(向稱温都斯坦乃痕都斯坦/之誤今考梵文改正以新疆)¶
(道里方向證之其地當由回部過葱嶺至抜達克/山西南即其地葢北印度交界説詳考訛篇中)瓊枝¶
産寳夥水磨省工煩(聞彼處治玉以水/磨不以沙石錯)泰冐徒聞浴和¶
<pb:KR4f0005_WYG_232-2b>¶
闐此溯源匪求來不拒弗韞賈堪言盈尺區寧論(去/聲)成¶
雙珏寔存中規仍瓣瓣合度更渾渾帶蒂芳葩簇通身¶
翠葉翻荒唐説泝水(卞和之事向曽/有詩辨其誣)約畧比嬰垣謾詡¶
連城貴端知五德尊孫卿有佳喻恭已慎臨軒¶
　　竹根如意疊舊作韻¶
澤壤記行鞭(陸游詩園丁/來報竹行鞭)老根連復拳設非辭故土那¶
此閱長年惟黙能言代其成以壞傳青寧生未得莊叟¶
笑難詮¶
<pb:KR4f0005_WYG_232-3a>¶
　　題陳栝墨戯十種¶
　　　牡丹¶
豈必染黄更渲紫一般神韻足風華無言似恨濂溪叟¶
頓置偏稱富貴花¶
　　　杏¶
誰言風過獨無香蜂蝶花間也自忙設與寒梅相較量¶
輸些清韻勝些狂¶
　　　海棠¶
<pb:KR4f0005_WYG_232-3b>¶
碧雞坊裏古今春極盡妍華極絶塵乞得長生看未足¶
放翁真可謂癡人¶
　　　荷花¶
夏華春卉一齊開承露宛看紅玉杯悟得無根大圓鏡¶
不妨荷與海棠陪¶
　　　紫薇¶
驚鴻舞燕羞爭冶為令為郎有底榮却笑翰林李昌武¶
為(去/聲)追典故植前楹¶
<pb:KR4f0005_WYG_232-4a>¶
　　　木芙蓉¶
金風玉露嬝徘徊隰有宛看此别裁水面芙蓉零落盡¶
一枝猶是暎波開¶
　　　菊¶
幾朶蕭蕭迥絶埃不霜寄傲不根栽世間黄紫工設色¶
却與菊花失本來¶
　　　梅¶
莫訝南枝先節開祗今常見菊鄰梅村花若擬楊旡咎¶
<pb:KR4f0005_WYG_232-4b>¶
可有遊蜂抱蕊來¶
　　　水仙¶
頓置陳王賦洛濵多竒反覺鮮傳真氷姿祗合疎疎寫¶
乃得真傳意表神¶
　　　山&KR1431;¶
雪裏丹砂標一枝墨華朱色幻離離王家謾詡兄贈弟¶
(王十朋有族兄/文通贈山&KR1431;詩)陳氏真看父有兒(陳栝陳淳之仲子也/見卷後周天球記語)¶
　　生春二十首用元微之韻(有序/)¶
<pb:KR4f0005_WYG_232-5a>¶
　　貞元一氣羣仰¶
天地洪慈熙皥百年實賴¶
祖宗厚澤縱言政敦返樸一日之樂可聽諸亦曰情貴¶
　　聫遐萬方之來當饗爾爰自紅箋書福開詔而歛¶
　　錫殷欽以及緑字宜春御(音/迓)氣而雨暘期若賡歌¶
　　每廑稼穡宴賚所寓懐柔未至風和日麗之辰先¶
　　㑹釀泰含熙之趣因讀微之生春廿什朅思丙寅¶
　　反作三秋然而玉露金颸未免心生蕭索即彼分¶
<pb:KR4f0005_WYG_232-5b>¶
　　霞帶雪本屬境借鋪張斯迺據實事以成吟仍即¶
　　依前韻而得句無湏頻拈梅栁(微之廿首詩中梅/栁對句者凡三見)¶
　　(而栁眼梅援/又各成一律)殊稱自具體裁意獨重于春生言亦¶
　　闗乎政飭昇平有象補帝京景物遺篇寒儉未除¶
　　笑石湖村田樂府惟是番番疊詠頗覺後勝於前¶
　　雖云草草成章聊識未荒所學¶
何處生春早春生斗柄中麗¶
天居北宿指艮轉東風玉杓(入/聲)垂如注璿璣象已融拱¶
<pb:KR4f0005_WYG_232-6a>¶
辰恆近極率領衆星叢¶
何處生春早春生積雪中照墀常若月棲瓦不妨風扶¶
脊離離閃垂簷滴滴融宫鴉能避冷枝入萬年叢¶
何處生春早春生書福中迎年應臘朔施恵守¶
家風(每嵗自臘月朔開筆書福賜王公大臣内直/侍從及各省督撫遵奉    先朝恩例也)鳳篆¶
鵷班布硃箋墨瀋融堂廉欽歛錫雲蕞漫言叢¶
何處生春早春生氷戯中踉䠙蹴飛雪捫㨏搏驚風詎¶
數跳丸㨗非訛蹙鞠融論(平/聲)功遍行賞鳬藻羽林叢¶
<pb:KR4f0005_WYG_232-6b>¶
何處生春早春生臘鼓中毛員鳴送冷腰細響隨風草¶
紐芽將發(諺云臘鼓/鳴春草生)蟲坯户漸融冬冬繞街巷忙煞小¶
兒叢¶
何處生春早春生春帖中詎云期應節亦欲驗歌風傳¶
字惟蘇軾(蘇軾春帖子詞墨蹟三希/堂所藏較流傳石刻尤夥)談經孰馬融凖今¶
還酌古藻掞翰林叢¶
何處生春早春生頒賜中北羊肥帶凍東鹿整乾(寒/韻)風¶
繡袋星辰爛綵箋粉碧融恩波教共沐足傲小山叢¶
<pb:KR4f0005_WYG_232-7a>¶
何處生春早春生餽嵗中通情隨地産餉節任鄉風硯¶
匣琉璃煥茶杯沆瀣融東坡題句罷綣念在蠶叢¶
何處生春早春生守嵗中一宵辭舊臘明日迓條風耳¶
厭漏聲逓情憐燭影融兒童那知惜玉筍閙成叢¶
何處生春早春生爆竹中千門鳴入夜萬戸響成風啓¶
蟄雷前發晞陽雪不融星星纔欲㸃却走内家叢¶
何處生春早春生仙木中神荼為鬼伯欝壘有罡風吉¶
語符如劵邪氛消以融至今傳度索桃樹尚叢叢¶
<pb:KR4f0005_WYG_232-7b>¶
何處生春早春生獻嵗中¶
慈寧(宫/名)臨正旦長信(門/名)啟祥風率拜王公集秩陳禮樂¶
融¶
思齊千萬夀籌滿海山叢¶
何處生春早春生元㑹中一年欽首祚萬國覲同風淑¶
律鸞旗展初陽鳳闕融普天人益嵗喜氣上眉叢¶
何處生春早春生三素中玉樓雲作葢金闕駕隨風紫¶
緑白無襍郁綸囷有融最憐凝望者迷目八輪叢¶
<pb:KR4f0005_WYG_232-8a>¶
何處生春早春生布令中(凡嵗臈例定恩旨於新正以/次頒發上年江南江西湖廣)¶
(濵江之區因江漲泛溢被水者除循例撫/恤外並諭按戸分别展賑一月兩月有差)十行無靳澤¶
萬里有從風水旱加月賑閭閻幾(去/聲)景融叮嚀諭大吏¶
毋使弊滋叢¶
何處生春早春生綵勝中金蜂渾出蟄玉燕欲翻風麥¶
穂豐年兆曇花瑞氣融裁羅還疊錦鬭巧翠鬟叢¶
何處生春早春生盆卉中梅仍髙士傳松自古人風漢¶
代侵侵有唐花色色融憐他日增巧開到䑕姑叢¶
<pb:KR4f0005_WYG_232-8b>¶
何處生春早春生挑菜中鋪簾平䕶凍植障曲防風(召/信)¶
(臣傳太官園種冬生葱韮覆以屋廡㸐藴火待温氣乃/生此法今惟花窖熏花者用之若菜類不過深畦肥土)¶
(植以葦障防風覆以箔簾䕶凍暖日則揭簾俾受/陽光無不發生者於豐澤園常見之非希事矣)七種¶
堆盤翠五辛熨齒融底須藴火廹紫緑自分叢¶
何處生春早春生¶
祈穀中上辛傳漢制元日遡周風匏爵三升肅簫韶九¶
奏融屏營籲¶
綏屢豐徧黍禾叢¶
<pb:KR4f0005_WYG_232-9a>¶
何處生春早春生元夕中玉輪剛滿夜碧宇凈微風鶴¶
焰光含響蚖膏暖帶融明朝園裏望萬樹著花叢¶
　　降旨加賑去嵗被水偏灾各州縣詩以誌事¶
始和布恵自金門民瘼昨年逐細論湖北江西水有被¶
(去年夏秋濵江偏灾地畝湖北則黄梅等/十三州縣屬江西則南昌等十三縣屬)上元安慶穀¶
艱存(下江上元等十一縣屬上江懐寧等/十三州縣屬亦以毘近間被漫溢)均霑方伯施¶
教(平/聲)妥(凡加賑處命督撫各飭屬/妥辦俾灾黎均霑實恵)㑹計司農例莫援(加/賑)¶
(乃於常例外視其極次/貧或加一月或兩月)廿六分中纔一分(就四省通轄/州縣較核被)¶
<pb:KR4f0005_WYG_232-9b>¶
(水之地各居十分之二若統計直省一千五百五州縣/較核四省加賑五十屬僅居天下州縣二十六分之一)¶
(分/耳)補偏已是沐¶
天恩¶
　　詠漢玉穀圭¶
七寸終葵首粟文鼂彩浮誰因以聘女亦復罷和讎徒¶
自珍稱漢由來瑞典周吾惟知穀寳庇蔭冀豐酬¶
　按圭之製上鋭而下方孔義云凡圭廣三寸厚半寸¶
　剡上左右各寸半即其義也考工記玉人職云大圭¶
<pb:KR4f0005_WYG_232-10a>¶
　長三尺杼上終葵首鄭康成注之曰杼閷也終葵首¶
　椎也齊人謂椎為終葵為椎於杼上明無所屈也不¶
　知杼上者即閷其上而使其首如終葵葢重文言之¶
　如由左而立於東由右而立於西之類不可穿鑿别¶
　求義解且圭既杼上而鋭則椎又將以何物為之即¶
　加於杼上亦不能附著也夫天子之尊自無所屈圭¶
　之杼首已足以象之而又豈藉夫加之以椎乎因詠¶
　穀圭故正其謬注如右¶
<pb:KR4f0005_WYG_232-10b>¶
　　題金廷標人物事蹟十二幀¶
　　　琴歌南風¶
節撫恢炱候雲觀糺縵辰横琴欣對景屬念祗於民歌¶
以成四句侍猶列五臣天工同弼亮郅治逮和醇解慍¶
紓煩欝阜財鮮窘貧寧惟傳攫醳實願溯源津¶
　　　橋梓喻教¶
南山之陽有木橋南山之陰有木梓橋竦而仰具父道¶
梓勃而俯肖子理伯禽康叔初受封必有陽陽或自喜¶
<pb:KR4f0005_WYG_232-11a>¶
三見三笞不解故二子於是見商子一觀橋梓乃知非¶
入門而趨登堂跪周公拂首爰勞之商子其人君子矣¶
指物而喻見善遷淳于鄒忌亦如此¶
　　　漢陰抱甕¶
抱甕灌園非不勞機心羞用樂陶陶十年五國更(平/聲)成¶
敗豈似伊人無事髙(子貢使勢相破其用機械甚矣戰/國策士之流葢出於此然其事襍)¶
(見于越絶書及史記余謂孔子即欲存父母邦/不應令其徒為此變詐之事疑信半之可耳)¶
　　　遇仙翀舉¶
<pb:KR4f0005_WYG_232-11b>¶
子髙(白/)善治酒有仙從求飲既飲以藥酬服之身輕甚¶
白日遂飛去玉霄登仙品祗宜畫圖傳信否猶湏審¶
　　　子猷種竹¶
曾聞愛竹有徽之暫住仍教繞宅移童子擔來已瀟洒¶
此君種得即熙怡乍成塵逺逕深處不負風清月白時¶
便可窮年應忘(去/聲)去主人何用閉門為¶
　　　青溪邀笛¶
昔時王子猷勝日泛蘭舟雅識桓伊技邀來擫笛求無¶
<pb:KR4f0005_WYG_232-12a>¶
妨三弄去曾不一言留我亦青溪上如聞遺韻悠¶
　　　折梅寄友¶
江南長安千里一枝豈復恒榮大似鏡清用棒曰祗要¶
此話行¶
　　　廬山觀瀑¶
飛流三千尺已是遙看矣生面寫石橋却俯觀足底髙¶
下定何常幻境視乎此¶
　　　蕉葉臨書¶
<pb:KR4f0005_WYG_232-12b>¶
種得芭蕉當種紙終日醺醺緑天裏借問箇中有佛無¶
把筆答云聊復爾縱横曾不拘規模腕底落落噴明珠¶
笑煞龍眠李居士無端寫作醉僧圖¶
　　　彈欝輪袍¶
夤緣謀舉首彈出欝輪袍伊人喜禪寂斯事豈稱髙¶
　　　金蓮歸院¶
東坡學士嘗值禁闈召對或乆金蓮送歸爾時都下傳¶
以為榮劄子屢上曾未見行雖云分光不聞轉圜於東¶
<pb:KR4f0005_WYG_232-13a>¶
坡心夫豈其安寫入畫圗想見丰模問誰與同前有令¶
狐¶
　　　暎雪讀書¶
孫康昔嗜學傷哉家窶貧鑿壁欲偷光而又嘆無鄰無¶
鄰茅屋獨寧當廢夜讀同雲偶韜月幸哉天假燭假燭¶
借雪輝六花積復飛豈不虞皸瘃耐冷氷玉肌玉肌雪¶
色暎窮理而盡性曾弗雜交遊自足娛清興¶
　　題嘉靖尊稱興獻事¶
<pb:KR4f0005_WYG_232-13b>¶
興獻尊稱用桂張程頥議覺未周詳古來大孝惟虞舜¶
一節竟疎遜肅皇¶
　　烏什戰圗補詠(有序/)¶
　　自庚辰西師凱旋之後伊犁則築城墾野回部則¶
　　減賦薄徵視地之大小險夷各駐以大臣戍以兵¶
　　卒晏然無事矣越五年乙酉而有烏什之變烏什¶
　　者介於阿克蘇喀什噶爾之間為回部適中之地¶
　　依山為城有險可恃田肥饒水充足又有牧塲可¶
<pb:KR4f0005_WYG_232-14a>¶
　　滋長馬牛羊故變亂之後逆賊守至六越月始食¶
　　盡力窮縛其酋以獻於是誅戮其精壯遷徙其婦¶
　　稚凡烏什之城及其所附村落皆為官有駐以大¶
　　臣戍以兵卒如前制而更申明紀律焉夫烏什固¶
　　據形勝得扼吭捩臂之勢而宜厚駐我兵以鎮壓¶
　　衆回部之地也初以王師𠞰逆撫順不可無故奪¶
　　之今值彼變亂自取屠滅因以為回部適中官軍¶
　　都㑹之地是又開惑論所謂愈變而愈康者非¶
<pb:KR4f0005_WYG_232-14b>¶
天垂貺豈能若是哉而予渺躬之荷¶
龍綏勵兢業又當何如哉其致變之由及我官軍之奮¶
　　勇克復條為六事各繫以詠如左¶
　　　聞變¶
　　乙酉二月烏什小伯克賴黒木圗拉等聚衆五百¶
　　餘乘夜縱火焚掠戕殺官軍駐守之副都統素誠¶
　　自殺賊遂據城為變時駐阿克蘇之副都統卞塔¶
　　海聞之急郵奏報覽其詞過於張皇知其庸懦不¶
<pb:KR4f0005_WYG_232-15a>¶
　　足集事且回衆久懐徳威使非激之致亂不應自¶
　　棄化外庸可不察其由以示懲創因降旨駐伊犁¶
　　之將軍明瑞細查致變之由以聞¶
南巡三月返春舟六百飛傳計里郵(卞塔海初奏烏什/事由六百里馳達)¶
(時方自杭州迴蹕即於行舟/批答並籌度調兵諸機宜)展視乃知烏什變報來始¶
自阿蘇投(回語阿克蘇急呼則為阿蘇烏什卡倫官全/福等聞城中變急投阿克蘇報知卞塔海即)¶
(據以/入告)輕徭本是常施恵倡亂何當彼取尤師駐伊犁定¶
赴援重臣宣命察因由(回衆蠢動固罪無可逭若召釁/有由亦不可不申國法以儆其)¶
<pb:KR4f0005_WYG_232-15b>¶
(餘因宻諭明瑞於/赴援時訪實速奏)¶
　　　師援¶
　　阿克蘇喀什噶爾與烏什相掎角應援㝡近而卞¶
　　塔海與駐喀什噶爾之都統納世通雖亦領兵往¶
　　救但二人素未經戰陣無益於事時明瑞聞而統¶
　　兵赴援兼程遄進至則申明軍律並力攻城賊始¶
　　困窘¶
勲戚伊犁董重兵(明瑞於平定回部時奮勇追勦屢著/功績素為回人所憚因命其為將軍)¶
<pb:KR4f0005_WYG_232-16a>¶
(駐伊犁統轄/諸回城事)早年回部得威名變聞遂率雄師援途逺¶
仍教兼驛行(計明瑞聞烏什事必率師赴援但伊犁相/距幾二千里慮或稽時奏至知其兼程前)¶
(進為之/欣慰)可笑無能還妒阻(納世通甫至烏什聞明瑞統/兵赴援之信恐其分功遽行)¶
(文阻止奏至降旨嚴飭而明/瑞亦不從其言决計迅赴)幸因未聽遂遄征逆回始¶
相(入/聲)倉皇守壁壘新知紀律明(卞塔海納世通諸事失/措為逆回所輕及明瑞)¶
(至申嚴軍律賊衆始/惶懼死守不敢復出)¶
　　　獻諜¶
　　烏什伯克賴黒木圖拉既叛慮其力之不能抗我¶
<pb:KR4f0005_WYG_232-16b>¶
　　師也乃相與聚謀走間諜巴布敦等卑辭厚幣求¶
　　援於霍罕之厄爾徳尼伯克又教為詭語以煽亂¶
　　所過諸布魯特惟時布魯特乆效恭順且知逆黨¶
　　之妄也遂執巴布敦等遣使詣喀什噶爾以獻¶
遊牧東西勃律連(唐之勃律即/今之布魯特)不同回部列氓編(諸回/城向)¶
(苦凖噶爾賦重自己夘底定時即為減定賦額一如内/地編戸徵納人皆樂輸至布魯特則逐水草而居非若)¶
(回人之能習耕作盡地利故雖向化内/附不令納賦惟入覲時職貢效忱而已)負城既叛賴黒¶
木(賴黒木圖拉既據烏什即遣其黨巴布敦等偕安/集延塔什罕之貿易回人賫書幣潛往霍罕乞援)間¶
<pb:KR4f0005_WYG_232-17a>¶
(去/聲)道潛通安集延布魯適居路徑過(去/聲)駒支驀遇計擒¶
全(巴布敦等至布魯特境即詭稱附近烏什各回城同/時俱亂冀以煽惑諸部衆適喀什噶爾阿竒木伯克)¶
(噶代黙特遣人告之以叛逆惟烏什一城餘皆安堵時/布魯特比齊里克齊遂誘巴布敦等擒之即遣其弟喀)¶
(爾捫都解送喀什噶爾比者部/落之首領即如回部伯克之職)捫都解送喀什噶外域¶
輸忠意實䖍¶
　　　悉故¶
　　布魯特既縛獻巴布敦等于喀什噶爾時駐喀什¶
　　噶爾之副都統柏琨訊其變亂之由則稱烏什之¶
<pb:KR4f0005_WYG_232-17b>¶
　　阿竒木伯克阿布都拉横派黷擾蕩檢宣淫而副¶
　　都統素誠不但不加督責且與之同流合汙以是¶
　　回衆不勝其忿遂脅聚生變又納世通卞塔海平¶
　　時亦妄自尊大凌虐諸回素為衆怨所集且卞塔¶
　　海初至烏什城下不事詰剖輙施鎗礟以攻及賊¶
　　出拒復怯而敗走納世通繼至亦茫然不知所措¶
　　賊益逞其負嵎之勢明瑞詢察得實臚章入告與¶
　　柏琨所奏悉合因各視其罪重懲之¶
<pb:KR4f0005_WYG_232-18a>¶
巴布敦辭實可憑周諮我衆又堪徵(明瑞查訪致亂所/由知素誠擾累不)¶
(法及納世通卞塔海庸妄乖謬諸罪狀皆得自貿易/人衆臺站諸回之口詢之在事侍衛等亦衆吻如一)哥¶
舒翰既少恩甚(阿布都拉為哈宻回部貝子玉素富同/産弟以其乆内附之回授為烏什阿竒)¶
(木伯克乃自莅事以來不知恤衆每將疲瘦羊馬倍值/取利又肆為淫惡致所屬回衆切齒亂作亦並遇害實)¶
(非意料/所及)李大宜還耽樂仍(素誠在烏什惟事科派苦累/又復淫縱無忌賴黒木圖拉)¶
(之妻亦曽為所留因而蓄怨/生變則素誠實死有餘辜矣)一死餘辜真尚有兩駑覂¶
駕愧惟増(此雖素誠阿布都拉之罪然用/二人以致憤轅之愧實切扵懐)可同効節加優¶
恤用戒將來示創懲¶
<pb:KR4f0005_WYG_232-18b>¶
　　　攻堅¶
　　明瑞等攻烏什數月圍困甚力賊出拒戰者即擒¶
　　獲誅磔于是賊驚駭聚計謂與其束手就斃毋寧¶
　　捨死以求生因謀夜出襲營我軍覘知之預為之¶
　　備賊首賴黒木圗拉中箭死賊黨益窘怖復推賴¶
　　黒木圖拉之父厄塞木圗拉為阿竒木悉衆死守¶
　　以延殘喘此皆得之捉生鞫訊者已而明瑞復掄¶
　　驍鋭夜薄其城登陴毁堞奮擊獲大勝賊自是日¶
<pb:KR4f0005_WYG_232-19a>¶
　　危蹙矣¶
罪不容誅賊自知求生捨死死相持誘來平野騎弗進¶
(賊知罪在不赦僥倖逭死明瑞等知之即調兵兩隊先/後繼進前隊次青努爾擇地張甄以待欲誘賊至平地)¶
(合後隊奮擊賊即退守城我軍追躡及城下/賊猶持火器乘陴拒敵轟以大礟賊乃匿避)仰薄髙峯¶
銃競施督以衝堅誠亦易諭令(平/聲)鄭重故因遲(烏什初/變明瑞)¶
(即統兵赴援復命尚書阿桂馳驛往㑹之彼時以烏什/蕞爾孤城又無外援易于收服毋庸悉銳進攻輕攖鋒)¶
(鏑致多傷我士卒因諭令嚴急/攻圍待其勢窮力蹙乗機取之)雲梯䜿即登城堞(賊既/窮窘)¶
(益固守不敢出明瑞等以時屇秋令師旅不宜乆羈乃/簡巴圗魯六百餘中夜擕雲梯分道潛往薄城兩隅東)¶
<pb:KR4f0005_WYG_232-19b>¶
(北隅先登賊未覺挺刃交下守陴賊狼狽竄即舉號火/招繼進者又循墉自北而東南悉據有之毁其垣垜施)¶
(鎗箭巨石俯擊殱賊無算/後以天明收軍未即得城)早使遊魂釜底馳¶
　　　城復¶
　　登城之㨗賊益膽落我軍乃逼城築壘嚴圍斷其¶
　　樵汲即有突出者並擊敗之賊城糧絶馬饑拆屋¶
　　以爨撤茅以飼殍仆溢途巷衆皆憂悸離畔沙布¶
　　爾者烏什之舊商伯克故未從賊為惡乘人心洶¶
　　懼謀縛厄塞木圗拉詣軍營納欵因以獻城至夜¶
<pb:KR4f0005_WYG_232-20a>¶
　　遂内潰先是諭明瑞等曰賊不早悔罪伏法若城¶
　　垂破始乞降則不可貸當盡殱之以揚我武邌明¶
　　我軍振旅入城悉戮其黨羽徙其婦孺烏什復平¶
　　時八月十五日也¶
斧螗鋒蝟勢將(平/聲)成將(去/聲)恐多傷退我兵(我東北登城/一軍既獲全)¶
(勝其攻西南者以賊已有備不復能上明瑞等因天已/嚮明恐為賊所要襲急撤城上兵遂未得乗鋭𢷬其巢)¶
(穴/)髙壘深壕奚逭命析骸易子苟延生倒戈縛就無完¶
卵輿櫬獻來逮破城教寫陣圗旌衆勇定功惟是凛虚¶
<pb:KR4f0005_WYG_232-20b>¶
盈¶
　　題宋人蠶織圗¶
南遷後以農桑重院本於今珍弆存要務彼時有過此¶
金華未可謂知言¶
　帝王之政莫要于愛民而愛民之道莫要于重農桑¶
　此千古不易之常經也然在髙宗南渡時則更有要¶
　于此者復河北迎二帝是也爾時君若臣不聞卧薪¶
　嘗膽以恢復為急即下重農之詔成蠶桑之圗亦奚¶
<pb:KR4f0005_WYG_232-21a>¶
　有裨于實政哉宋濂跋語過于頌揚而實乖論世故¶
　並識之¶
　　聞㨗¶
緬㓂犯我邊兵應(去/聲)不得已瘴退亟發師(蠻地九月後/瘴退乃可進)¶
(兵/)計日廑屈指木邦未戰收直前險過幾(前大兵至木/邦賊于三日)¶
(前聞風竄逸進八十里至臼小拔一木砦戮賊數十人/又前至錫箔臨江督兵造橋徑渡賊披靡不能守隘)¶
蠻結彼據守木柵固可恃(賊以巨木浸濕列柵四周/兼輔築土簍以資抗拒)弗¶
能捨徑進鼔勇毁其壘忠誠衆心同奮不顧石矢連破¶
<pb:KR4f0005_WYG_232-21b>¶
十六砦夷遁駾喙矣聞㨗黙叩¶
天錫佑乃致此既慰繼以憐我衆信勞止地利伊已失¶
(賊以萬衆據守蠻結我將軍明瑞及領隊諸大臣莫不/身先士卒以致衆共一心努力連破十六砦而天生橋)¶
(尤當賊徑要隘緬復退守拆橋以拒我師我師別取繞/道前進夾擊賊衆膽落驚潰計殱賊二千餘獲糧械無)¶
(算/)賊巢近迤邐佇望大功成紅旗飛報喜¶
　　新月¶
新月新春見興懐致弗同彎彎初掛迥漸漸日移東輪¶
共丹蓂長光疑碧漢融嫦娥不動念萬古桂花叢¶
<pb:KR4f0005_WYG_232-22a>¶
　　題姚文瀚倣宋人宫市圖¶
百子門前玉筍森相呼賈客貿佳禽樹頭雙鵲飛鳴適¶
無限籠中健羡心¶
金距朱冠雄索鬭呼羣相與戯青春繡襦錦帶皆楚楚¶
不識誰為姓賈人¶
　　詠玉刻蹲虎韘¶
刻虎鈎弦用挽弓於菟安得負嵎叢因之心渴桓桓者¶
亦欲干城入彀中¶
<pb:KR4f0005_WYG_232-22b>¶
　　野馬¶
物有家畜必有野牛騾雞鴨率同也坰牧之羣胡不然¶
於是獸中有野馬阿爾台山髙且寒此獸孳育叢林下¶
䝉古名之曰塔竒沫亦流朱汗飛赭以珍為獻獻弗却¶
不稱其德稱其寡受勒受鞍可試騎乃知物盡堪陶冶¶
䝉莊遊氣豈虚言四蹄揚塵陵豁閜更傳竒語未前聞¶
曰實人人曾見者懸峯恐穿釘鐡掌攻駒可施斯誰把¶
格物致知有所窮似此孰能辨炙輠¶
<pb:KR4f0005_WYG_232-23a>¶
　　丁雲鵬洗硯烹茶圖¶
松下乗涼倚石䃁課僮洗硯更烹茶鶴相顧去立莎渚¶
魚不須招上(上/聲)浪花㝡得神情屬魏氏别開生面是丁¶
家佛仙慣繪餘稀繪(丁雲鵬愛畫仙釋珠林收/弆頗多斯則少見為珍耳)軒舉斯¶
人亦若霞¶
　　新正重華宫恭侍¶
皇太后家宴作¶
初嵗開韶淑景妍長街掖¶
<pb:KR4f0005_WYG_232-23b>¶
輦步花甎承¶
歡膝下始今日行¶
樂宫中例萬年四海九州共¶
尊養¶
一堂五世見曽元月華雪彩相輝映喜沃心田作福田¶
　　題永瑢畫嵗朝圖恭進¶
皇太后¶
學餘游藝亦功夫寫作平安如意圗恰合嵗朝呈吉語¶
<pb:KR4f0005_WYG_232-24a>¶
永綿億載奉¶
慈娛¶
　　題和闐玉山亭松壑圖¶
玉水生昌蕊翻因作玉山徒觀峯岞崿尚帶瀑潺湲凉¶
借松撐葢幽教林掩闗小亭無客坐坐者得他閒¶
　　再反白居易陰山道樂府仍用其韻¶
陰山道陰山道伊犁城郭今完好曰耕曰牧兩勤為田¶
有嘉禾原有草經冬如春可起羸分羣别色色潤皮在¶
<pb:KR4f0005_WYG_232-24b>¶
坰之野數千匹厄魯孳生計月日(伊犁牧政以毎年騍/馬三匹例得字駒一)¶
(匹牛則十字得二/積嵗大加蕃息)將軍更復籌久長内地撥來十六七¶
(將軍阿桂奏現在孳馬充牣又得哈薩克貿易馬匹為/數日盈自分往屯田各處應用外并請撥給緣邉營伍)¶
(以資軍實勅督/臣呉達善議行)豈似唐時回鶻驅市二萬翻為中國苦¶
計馬價絹五十萬匹不免闕供數(二語櫽括白居易/與回鶻可汗書)達¶
覽將軍尚嘖有煩言藕絲蛛網著之于身皆破處爾時¶
公主為可敦皇帝敬問往復論納廿五萬權頒勑心愧¶
于中辭不直徒令江淮民入縑長官督課精工織(皆見/居易)¶
<pb:KR4f0005_WYG_232-25a>¶
(文及/詩中)哈薩稱臣今數嵗來以牝牡去幣綵一馬不過三¶
四金較内地價廉幾倍從來邊事訾者多以今較昔竟¶
若何¶
　　題楊大章喜鵲花卉戯言¶
先春數(去/聲)種花喜鵲凡十二飛栖各得神畫者具深意¶
數(上/聲)時成一日數(上/聲)月成一嵗皆欲有喜報故自為佳¶
事但恐願太奢如願或難遂¶
　　明皇試馬歌題韓幹所畫¶
<pb:KR4f0005_WYG_232-25b>¶
我曽見趙霖六馬傳貞觀立石像人人拔箭數騎嘗㓂¶
陷陣中凛凛英風千載羡兹乃歌韓幹試馬寫明皇疑¶
是溫泉初罷醼據鞍袖手顔微酡兩人夾持尚兢戰嗚¶
呼開創何雄守何弱宴安酖毒忽爾忘天眷漁陽鼙鼓¶
來動地難免蜀道﨑嶇擁欵段畫圖所貴鑒戒存瞿然¶
撫古興遐嘆¶
　　同豫軒¶
首嵗始行春駕言西苑臻書軒液池角初律曉曦誾竹¶
<pb:KR4f0005_WYG_232-26a>¶
爆閙街市氷光閃柍桭額名曰同豫豫實願同民¶
　　淑清院¶
有樹百年上有瀑一丈餘如是林泉間散步聊相於淑¶
氣迴九州豈斯獨舍諸而更饒者清融融洒洒如逺覺¶
隔世塵近㑹託古初墻外市聲喧民艱又廑予¶
　　素尚齋¶
三間古屋假山尖石徑嶔岑曲不嫌未免循名心少忸¶
華鐙一例綴楣檐¶
<pb:KR4f0005_WYG_232-26b>¶
　　千尺雪¶
靈源不凍水之真閘流不凍水之幻落來六出雪之常¶
擬以六出雪之變真常幻變皆假名即景南宗好公案¶
皚皚潏潏獨無心如是偶憑如是觀¶
　　寳月樓¶
淑氣漸和凝髙樓拾級登北杓已東轉西宇向南憑(樓/臨)¶
(長安街街南俾移來西域/回部居之室宇即肖其製)門户新粘帖街衢早鬻燈團¶
圞三五近眺賞又何曽(上元例在御園陳煙/火此樓從未賞節)¶
<pb:KR4f0005_WYG_232-27a>¶
　　長春書屋¶
四序春為首一心長體仁何時不堪㑹此際覺猶親㸃¶
筆吟韶始憑牕對景新生機萌萬物㝡好待逡巡¶
　　蘭室¶
明窓初旭正溫暾戸外松濤不厭喧几有芸編較蘭馥¶
寧須畹卉藝瓷盆¶
　　補桐書屋¶
庭前新補桐已是髙齊屋舊時桐斵琴亦在屋中蓄新¶
<pb:KR4f0005_WYG_232-27b>¶
舊何異同菀枯底榮辱几上置南華第二篇堪讀¶
　　涵春室¶
已覺風和而氣淖底湏草緑與花妍徒言此室涵春者¶
豈識春涵室萬千¶
　　紫光閣賜宴外藩作¶
北漠一家久號賔西瀛賀嵗有陪臣宜頒厚賚嘉誠悃¶
共列芳筵接燕申酒止三巡非既醉酪斟重(平/聲)沃寓含¶
醇御園指日臨嘉夜載看烟花萬樹新¶
<pb:KR4f0005_WYG_232-28a>¶
　　悦心殿¶
紫光醼罷惜餘陰瓊島春歸試攬尋翠柏蒼松徑熟識¶
繡檠寳帖殿初臨乗時欲奉陽和徳汲古思探義理深¶
今日畧知心可悦幸緣積素在林岑¶
　　靜憩軒¶
圖靜於焉憩憩固祗俄頃爾思苟憧憧朋從詎能靜是¶
知靜由已寧云藉外境境終不可無亦視已所領隔壁¶
即花宫正爾標旛影¶
<pb:KR4f0005_WYG_232-28b>¶
　　看畫廊¶
四季風光致不同步廊看覺畫難工假如廊外延觀者¶
又道人行此畫中¶
　　閱古樓¶
石刻勒四壁風華稱閱古詎惟資學書尚友思名語漢¶
唐豈足云商周不可覩然有遺訓垂無逸以為所¶
　　畫舫齋¶
氷床用異冬夏畫舫名自古今愛倣歐陽室趣不學周¶
<pb:KR4f0005_WYG_232-29a>¶
砥醉吟(周砥詩邀我/醉眠書畫舫)青雀笑他侈意白鷗底藉盟心比¶
似清河張丑相資猶欠書林¶
　　古柯庭放歌¶
老槐閱嵗不計年喬枝秃兀孫枝䓗鬰妍春明之録宫¶
闕始自遼金紀豈知此樹所歴猶在遼金前㝠靈五百¶
大椿八千彼已落莫此鎮曲拳三間之庭何足當古柯¶
之古為之嗒然¶
　　得性軒口號¶
<pb:KR4f0005_WYG_232-29b>¶
潔治書軒取適宜偶臨樂有縹緗披子輿性善標深旨¶
借問真能得者誰¶
　　奥曠室¶
一室内空外復空石林䕶徑寫王䝉放彌六合巻藏宻¶
奥曠由來方寸中¶
　　題鏡清齋¶
氷鏡清如水鏡清澄凝雅契淡無營愛斯坦蕩步堪蹀¶
付彼妍媸照自呈不向風前作波浪且辭雨後有虧盈¶
<pb:KR4f0005_WYG_232-30a>¶
重簾遮莫&KR0586;毺下朗鑑憑觀萬物情¶
　¶
　¶
　¶
　¶
　¶
　¶
　¶
<pb:KR4f0005_WYG_232-30b>¶
　¶
　¶
　¶
　¶
　¶
　¶
　¶
御製詩三集巻六十九¶
