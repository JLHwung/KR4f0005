# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.012230
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷六
<pb:KR4f0005_WYG_064-1a>¶
欽定四庫全書¶
御製詩二集巻六¶
　古今體八十一首(戊辰六/)¶
　　朝陽洞¶
朝陽古洞香山奥蹊逕幾盤方得到深谷無景壁含風¶
芳杜烟蘿相窈窱傳聞仙姥此燒丹雲漿玉液供丹竈¶
騎上茅龍何所之虛無鐺釡遺層嶠茹芝辟穀學登仙¶
如可求兮願執鞭仙縁苟無堕鐡鎖退不可悔前不可¶
<pb:KR4f0005_WYG_064-1b>¶
　　董邦達夏山欲雨圖¶
雲癡不捨峰雨到先鳴樹磵口歸漁人林端起羣鶩渾¶
脫房山法妙藴丹陽句佇待吟溟濛遥天鎮微露¶
　　閏七月七日¶
閏七月七日蕭晨増感傷鵲橋疑再駕鳳馭不廻翔蘿¶
月凄清色竹風颯沓凉黄姑饒厚幸兩度㑹仙郎¶
　　鄒一桂山水畫歌¶
一桂寫生我夙知兹作林嵐亦清竦靣臨大壑百丈寛¶
<pb:KR4f0005_WYG_064-2a>¶
背峙層巒千叠湧層巒半露古佛龕幕以流雲雲活動¶
招提無碑建何年古木踈篁相掩擁孤亭飛瀑皆合宜¶
不假安排契濛澒我有牢騷無限愁對之頗覺開心孔¶
家丞秋實乃在兹審哉擇術鄒供奉¶
　　山東連嵗洊饑百姓艱苦之狀東廵曽所目覩故¶
　　　不惜帑金倉粟亟為救恤恐地方有司力有不¶
　　　逮而識有未周也則命大學士髙斌左都御史¶
　　　劉統勲率給事中御史等自春徂秋駐彼廵視¶
<pb:KR4f0005_WYG_064-2b>¶
　　　賑務今髙斌等及廵撫阿里衮奏報禾稼登塲¶
　　　秋收豐稔所厯城市鄉村民氣翕然改觀有更¶
　　　生之慶覽奏欣慰因以命篇¶
調幕惟予責祈年志靡已㝢縣既云廣保赤無遐邇水¶
旱近何多詎可諉常有(叶/)獨兹山左民逢歉連年矣老¶
弱委溝壑壯者半流徙疾苦經目擊賑恤莫遲待(叶/)雜¶
詠成四章(東廵時有雜詠四章示/東省廵撫以下諸臣)感愧由衷已歸來哀¶
慘中不敢㤀東鄙大僚及科道亟徃代予視寧濫無或¶
<pb:KR4f0005_WYG_064-3a>¶
遺足括荒政體如嬰乳而哺如病藥以醫(叶/)三時噢咻¶
之介遺延至此¶
皇天生物心悔禍降康祉披來公奏章禾稼登塲美民¶
艱因以愁民蘇得無喜元氣未易復既喜憂還繼(叶/)尚¶
有偏灾者雖小應撫敉嗟嗟我臣工敬懼勿暫弛¶
　　即景¶
夜雨朝晴爽氣流髙原下隰釀豐秋一天朗日懸清照¶
幾縷殘雲戀碧浮心跡只今偏愛澹詩裁到此合添幽¶
<pb:KR4f0005_WYG_064-3b>¶
已憐近慣甞憂戚稍幸兹猶解惄愁¶
　　題萬壽寺方丈¶
三度輕舟過(今年舟過萬夀寺/者三兹始一逰云)一來方丈逰地偏白足¶
静松老緑隂稠馴鴿香臺集凉蟬古樹收略叅今昔景¶
門外聒清流¶
　　萬壽寺口占賜方丈明鼎¶
試問闍黎悟未曽與僧何不可言僧却憐佛子親逢¶
佛因識能仁有不能(昔者指皇考喜開示禪流因而得/悟    不勝屈明鼎尚属濟宗名)¶
<pb:KR4f0005_WYG_064-4a>¶
(宿獨未獲許/可故嘲之)¶
　　蕊珠院¶
　　暢春苑湖中傑閣數楹上摩清顥下瞰澄波¶
皇祖題之曰蕊珠院朕奉¶
皇太后駐蹕是苑每問安視膳於此信乎清都之境不¶
　　老之庭也因成長律敬勒壁間¶
鏡裏岑樓號蕊珠網軒四靣逺山圖¶
堯年寳露猶霑樹¶
<pb:KR4f0005_WYG_064-4b>¶
王母香華每降厨地是上清無暑境庭名不老列仙都¶
六星又見朝南極鸞鶴紛随瑞靄扶¶
　　五君詠題錢選畫即效顔延年體¶
　　竹林之㳺名豔典午延之著詠黜山王而標以五¶
　　君其見卓矣元錢選為各冩其像而書顔作於後¶
　　展巻間其席地幕天縱情任達髙致可挹也爰效¶
　　顔詠各成四韻分綴其上¶
　　　阮籍¶
<pb:KR4f0005_WYG_064-5a>¶
嗣宗青白眼傲睨人間世行不拘禮法學乃通神契髙¶
論祖䝉莊正言折蔣濟蘇門鸞鳳音夫乃知不逮¶
　　　嵇康¶
踈懶蝨不除了飲髮任亂許由羨棲巖子房輕佐漢逸¶
躅託雲霞浮榮判氷炭徘徊顧日影絶矣廣陵散¶
　　　劉伶¶
沛國更不羈陶陶㤀所以鹿車散漫逰寤寐視生死心¶
醒身任醉噐度誰能揣不聽婦兒言粗論含至理¶
<pb:KR4f0005_WYG_064-5b>¶
　　　阮咸¶
仲容能豫流放達蔑儀度嘉話至今傳犢鼻掛大布山¶
公號精鍳磬折心生慕累騎追婢歸或亦失貞素¶
　　　向秀¶
叔夜性既巧子期亦佐鍛探道論養生徃復相辨難巢¶
許不達堯辭遁心無憚三詠西邁賦終始交情見¶
　　過通州¶
行秋過潞水散悶指盤山曉露蘭陔外香風禾隴間野¶
<pb:KR4f0005_WYG_064-6a>¶
情偏入畫雲影恰宜閒夹路西成景因之一解顔¶
　　浮橋¶
徃來經幾度浮橋鎮若兹不堪廻首處春暮泊舟時¶
　　煙郊行宫疊去嵗詩韻¶
命駕田盤止頓便緑窓碧樹又葱然逰觀藉以消無賴¶
來徃相於似有縁静悟春花復秋月痛因今嵗較前年¶
(去嵗詩云所思難遣憶前年盖謂乙丑春值慧賢皇貴/妃事後謁    陵之便一駐盤山亦止頓於此今  后)¶
(喪又已踰時撫今/追昔無不助感)徘徊未獲安心處空説安心已竟禪¶
<pb:KR4f0005_WYG_064-6b>¶
　　秋日静寄山莊¶
夏山太濃春淺淡惟有秋山最可人小别田盤過嵗半¶
白雲緑岫如相親岫態雲容還似舊流泉之畔松隂茂¶
憑髙意趣合杳冥得妙心神㤀去留心神意趣適所如¶
山莊静寄名實符太行之陽有盤谷瓊臺中天而懸居¶
時時鐘磬下雲間疑有佺期相徃還却笑苦求萬年藥¶
不及樂此一日閒¶
　　天成寺¶
<pb:KR4f0005_WYG_064-7a>¶
每到盤山無不到坐來髙閣憶曽來牕含四靣秋山翠¶
座招萬壑松風哀欲落未落葉戀樹三㸃兩㸃雨濕苔¶
我豈維摩無所著手接天花置講臺¶
　　西甘澗¶
此路乃初路探奇越得奇當秋坐精室尋古得殘碑石¶
底幽泉潄松梢宿霧披人心欣創見我意也因遲¶
　　東甘澗¶
常時空向詩中詠(題慎郡王盤山十六景圖内雖有/東甘澗詩而其實未到今始逰云)今¶
<pb:KR4f0005_WYG_064-7b>¶
日初從畫裏逰正喜軒窓無俗韻更當風物報髙秋¶
西甘澗接東甘澗薜荔䝉茸澗路幽廻首天成白雲外¶
鐘聲遥自翠微流¶
　　千相寺¶
詭石盤危磴精藍倚繡屏衣衫生颯爽草木發幽馨雲¶
榻當軒據松泉隔峡聽便教遘支逺無暇問金經¶
　　東竺庵¶
穿林破秋烟搴蘿濕曉露雲中峰態幻雨後溪聲怒静¶
<pb:KR4f0005_WYG_064-8a>¶
室聊可憇賞心於此遇既欣筆硯隨便令座席布雲罩¶
在上方鐘聲時静度分付舎利光待我重來晤¶
　　望雲罩未至¶
非虞髙處不勝寒身到何如望裏㸔一歩未勞纔舉目¶
拈題已在白雲端¶
　　雲淨寺¶
精藍東竺東峭蒨倚青葱妙契得初到徐觀迥不同開¶
窓延爽籟俯檻眄秋空尋勝勝無盡生涯那有窮¶
<pb:KR4f0005_WYG_064-8b>¶
　　静寄山荘襍詠¶
雲間尚戀翠峰聳瀑壮偏淙白石寒小駐山莊欣静寄¶
略紓幽抱惬澄觀¶
四靣芙蓉入座濃石林雲海自重重上方髙與秋空杳¶
夜半微聞縹緲鐘¶
臨流搆館名聽雪據勝標亭欲㮣雲便是朱明無暑到¶
那更白帝報秋分¶
剡藤一試三王帖薊樹全中七字詩不是好逰兼學懶¶
<pb:KR4f0005_WYG_064-9a>¶
散懷聊復偶然時¶
蝶栩山花何故喜蟲吟秋草若為愁掃除愁喜叅蟲蝶¶
了了層峰翠罨眸¶
時向松邉依緑䕃便教石上勒朱書秋來不道吟情懶¶
恰有雲山會起予¶
　　曉行即景¶
烟輕露重破秋天曉色催人栁拂鞭茅舎芻栩饒野意¶
滌場築圃待豐年東隣杵相西隣杵秋社錢増春社錢¶
<pb:KR4f0005_WYG_064-9b>¶
半載飽叅憂戚夢乍觀多稼一欣然¶
　　順義縣行宫對雨¶
離宫已蕭寂秋雨助凄凉一晌偏成憶千秋罷舉觴(去/嵗)¶
(春鑾先皇后隨朕往盤山/迴  適於此度千秋節云)羽寒愁棘雀聲咽怨堦螀遣¶
撥吾原慣其如鎮攪腸¶
　　湯泉行宫疊舊韻¶
枉駕駐烟宫波澄天若空竹姿縁過雨花氣自含風今¶
夕何多感昨年逈不同君平久物化誰與證窮通¶
<pb:KR4f0005_WYG_064-10a>¶
　　米友仁雲山墨戯巻¶
㸔山愁歩山㠝岏㸔水愛聽水潺湲山水情似未浃洽¶
與浃洽之雲漫漫元氣廻合絶摹擬妙境恍惚思躋攀¶
真有子矣米海岳那能混之髙房山(末用董其/昌䟦語意)¶
　　王䝉青卞隠居長幅¶
無多溪壑晝常静能使林嵐氣益鮮卜築何論大小隠¶
不餐沆瀣也登仙¶
　　唐寅松坡髙士巻¶
<pb:KR4f0005_WYG_064-10b>¶
㽞侯已報韓仇日靖節終成晉隠時不可山中無伴侣¶
虬翁笑謂捨予誰¶
　　題湯泉並蒂蓮¶
從歌獨旦懶聞雙何事芙蓉見暖江非偶物猶知偶合¶
牽心我尚未心降㤀憂草不生閒砌助感花偏對客窓¶
颯沓西風銀沼靣還教同付水淙淙¶
　　八月朔日秋分¶
　夕月¶
<pb:KR4f0005_WYG_064-11a>¶
少采當秋仲禋宗重夜明九經循白道萬物荷西成朔¶
魄將臨望虧輪本是盈銀蟾與丹桂齊語任閒評¶
　　暢春苑觀瀾榭作¶
雲軒三架敞月鏡一泓寛景物供尋賞來迴便問¶
安瑶池常放櫂學海願觀瀾還憶¶
含飴日光隂彈指㸔¶
　　西風¶
西風一夜枕上聞凛秋感觸愁懷紛四時代嬗來復去¶
<pb:KR4f0005_WYG_064-11b>¶
萬縁夢幻合必分重衾已覺輕寒切夜䑓誰伴凉更徹¶
桂月光浮萬壽觴往嵗歡娯忍重説¶
今年偏覺寒來早觸景遥憶劔南道黷武開邉夙所戒¶
以順應逆古有道金川地險碉寨堅遷延用致我師老¶
運奇折衝無善術涓涓不塞慮因小彼地六月雪片飛¶
嗟哉士卒霜戈抱¶
　　新月¶
鉤様中秋月未中較常時月迥難同香飄丹桂三千界光¶
<pb:KR4f0005_WYG_064-12a>¶
射銀潮萬道虹呉質不眠修玉斧嫦娥耐冷守蟾宫昨¶
年光景分明似一晌睎吟悟色空¶
　　仲秋恱心殿¶
憑虛俯碧寄崇情爽凑髙秋萬里晴漫擬堯樽傾北斗¶
稍欣稷穡報西成向常應益歡娯際何事偏多感慨生¶
即景也知饒豫象寫懷不覺譜商聲¶
　　夢(八月十/四日)¶
向者夢較可暫㑹生時靣昨忽懵騰中夢臨觀徳殿吁¶
<pb:KR4f0005_WYG_064-12b>¶
嘻人之情安能乆不變夢縁一以絶漬枕淚如霰¶
　　中秋漫賦¶
氷輪依舊照珠軒素彩寒光淨可捫萬里隂晴如有約¶
一天風露總無痕闗情最是團圞節即景偏傷黯淡魂¶
急管繁絃同賞處常年樂事不堪論¶
　　題項聖謨天香書屋圖¶
小庾詩情老王法(黄鶴山樵/亦有此圖)蕭蕭短幅寫無遺獨饒神¶
契不言處秋仲臯塗精舎時(香山玉華岫育桂最多旁/構書屋二間因名曰臯塗)¶
<pb:KR4f0005_WYG_064-13a>¶
(精/舎)¶
　　題丁觀鵬摹宋人眀皇夜宴圖¶
沉香亭畔端正樓晝短夜長為夜逰三即馬上真風流¶
紅燭燒華不許睡彩翠瑩煌照天地一曲霓裳妃子醉¶
歌傳白濁辭元清後來復有青邱生展圖欲詠遲予情¶
　　菊¶
早㸔冒雨復欺霜争發深黄與淺黄迅矣流隂催節物¶
中秋纔過指重陽¶
<pb:KR4f0005_WYG_064-13b>¶
　　我¶
皇考即位十三年而徂落倐忽嵗月今復乾隆十三年¶
　　　矣兹當¶
忌辰恭詣¶
泰陵致祭以伸哀慕發軔京師秋光助感馬上成吟聊¶
　　　抒愴悼云耳¶
過紀光隂迅若流終身悲慕憶從頭¶
橋山雲樹縈清夢驛路風烟慘素秋霜露序更増永念¶
<pb:KR4f0005_WYG_064-14a>¶
纉承責重凛¶
貽謀皥熈未致災常有一以懷慚一以愁¶
　　盧溝橋¶
秋深原减漲潦盡未澄波直接滄溟月横陳永定河往¶
來常嵗屢感慨此畨多迴首石欄畔傷心春仲過(今春/幸山)¶
(東亦經此/橋有詠)¶
　　秋麥¶
連畦細細復芊芊緑接平疇蕩曉煙納稼應期欣有嵗¶
<pb:KR4f0005_WYG_064-14b>¶
服田轉瞬計明年四民乆識農為苦二鬴常籌食是天¶
冬雪春霖願時若愁懷對此且紓然¶
　　良鄉道中¶
一帶山已蒼兩行栁仍緑&KR1367;穂遺田疇禾稼盈囷鹿今¶
嵗幸有秋雞犬孳村屋稍得民氣蘇未易淳風復行役¶
豈偏喜時廵資問俗厯厯憶今春沉憂隠心曲¶
　　凉¶
一夜西風促峭凉純棉羣已換征裳郵程破曉霜華白¶
<pb:KR4f0005_WYG_064-15a>¶
學圃經秋柿葉黄即景研搜句亦浄撫時棖觸意多傷¶
行幐詎是携長巻牟畫髙詞得未㤀¶
　　雁¶
春溪曽見雙雙宿秋宇重驚兩兩過懶與寫生傳樂意¶
洞庭歸去任煙波¶
　　河之水三章渡拒馬河作¶
河之水流以濁兮載㩁載渡傷我心曲兮¶
河之水濁以流兮載㩁載渡嵗月以遒兮¶
<pb:KR4f0005_WYG_064-15b>¶
度則知近矣企之斯逺矣西瞻雲巘矣啜予泣之隕矣¶
　　栁¶
官街種栁始李衛(乾隆元年易州路旁始/種栁李衛為總督時也)拱把逾時翠¶
隂蔽往來障日便行人果然樹木十年計婆娑霜葉緑¶
黄參樹猶如此人何堪柔條待取明春好無那傷心易¶
州道¶
　　題永慕齋¶
皇考泰陵建於易州初未置行宫也朕往來謁¶
<pb:KR4f0005_WYG_064-16a>¶
陵率用行營十三年於兹矣今思¶
皇太后春秋髙嵗時來謁無室宇以適¶
温清於心不安因命置行宫四區自易州以達京師皆¶
　　有宜凉宜燠之居在易州者名之曰永慕齋並系¶
　　以詩用識初意¶
迤邐翠峰連行宫俯碧川非因避暑闢要為問¶
安便¶
陟降儀型在侵尋嵗月遷西瞻雲樹裏佳氣鎮葱然¶
<pb:KR4f0005_WYG_064-16b>¶
皇考忌辰恭謁¶
泰陵致祭感成長句¶
孺慕終身憶始時西園一痛逮今斯十三年又堂堂過¶
罔極思惟永永思淚眼那能瞻玉扆戀懷不忍奠金巵¶
於昭萬古常如在日月經天治法垂¶
　　恭祀¶
泰陵禮畢將迴鑾徘徊増慕載詠三章¶
春秋¶
<pb:KR4f0005_WYG_064-17a>¶
太室奉甞烝悲助兹辰祭¶
泰陵¶
哀詔一畨重展處(雍正十三年所頒恭讀遺詔朕每逢/    忌辰必盥手    一過以誌思)¶
(慕之誠以凜/繼䋲之重)自惟何以副䋲承¶
感切¶
忌辰逢嵗忌(落兹皇考即位十三年而徂/    值乾隆十三年故云)淚乾悲已更¶
餘悲山蒼雲白秋林紫正憶西園泣血時¶
緬懷¶
<pb:KR4f0005_WYG_064-17b>¶
治教十三年¶
蕩蕩恩覃薄海壖祭禮已成歸轡促夢魂仍在¶
鼎湖邊¶
　　迴鑾即景¶
迴望¶
橋山重去留蕭森風物凛髙秋即㸔木葉連天下不禁¶
心期特地愁至治未能臻復旦虚名早已悟浮漚觀風¶
稍幸閭閻足曰教曰餘有後謀¶
<pb:KR4f0005_WYG_064-18a>¶
　　石門店¶
䟦馬石門店村墟颺曉烟今年秋好在前嵗景依然(前/秋)¶
(過石門店有詩示直/𨽻督臣及羣有司)場圃無隙地華胥極樂天更㸔冬¶
麥播緑意遍遐阡¶
野橋帶霜迹茅店晃朝暉候冷衣裳授年豐雞犬肥可¶
知吟裏景幾厪望中希豫大寧矜詡乾乾更勑幾¶
　　秋瀾村三首¶
築舎纔幾楹買地剛數畆度里一由旬(梵云四十里為/一由旬兹去易)¶
<pb:KR4f0005_WYG_064-18b>¶
(州永慕齋里/數恰如之)廻鑾當路右村名愛雅宜秋瀾霜降後潦¶
盡寒潭清風微玉波瀏生香餘野田澹靄帶踈栁度橋¶
即得門憇宇聊開牖雕峻古所戒茅茨今何有¶
行宫新結搆花木未云繁偏有冒霜菊叢生老瓦盆可¶
愛田家物榮茲野憇軒柴桑呼欲出仿彿其人存¶
有收農亦苦納稼無休歇霜薺飽薩波夜火燃榾柮村¶
村景象佳冬麥緑蓬蔚覽兹増額慶吟情因以勃青齊¶
秋復可更解愁懷鬰¶
<pb:KR4f0005_WYG_064-19a>¶
　　郊行即景¶
淡烟踈靄接郊坰問稼常教轡一停犁欲其㢘勞欲再¶
尋常農語儘堪聽¶
邇日霜華變樹滋深黄淺紫鬬風姿恰如秋杪灤河墅¶
去嵗今年有所思¶
秋麥菁葱緑映袍翻犁預作早春勞民艱欲補豳風什¶
不獨于茅與索綯¶
　　涿州行宫作¶
<pb:KR4f0005_WYG_064-19b>¶
千山逺作屏一水清而抱堦墀足松石節梲無山藻省¶
方適静憇汲古資幽討不獨容膝安已覺悅心好涿鹿¶
正靣南塔影秋雲表¶
　　倪瓉枯木竹石小軸¶
老樹生機息踈筠静影澄槃陀文石側幾箇定中僧¶
　　呉鎮墨竹¶
創出垂鉤法飄來寫月枝最是相宜處風前雨後時¶
　　徳勝門外¶
<pb:KR4f0005_WYG_064-20a>¶
上¶
陵旋蹕御園來觀徳廻㸔有剰哀路近因教來往數(入/聲)¶
却慙由徑遜澹臺(西直門石衢乃自宫幸圓明園之正/路也今嵗因臨奠觀徳殿此路較近)¶
(故來往/常由之)¶
曲折村衢霜迹寒樹枝踈漏逺山攅輕輿半月重經處¶
倐作深秋颯景㸔¶
來牟新緑入平皋納稼將齊比櫛髙又見黄華籬落畔¶
端誰賔客與題餻¶
<pb:KR4f0005_WYG_064-20b>¶
薊門十里霽烟低景勝尋常西直西底事今年多假道¶
應教他日不堪題¶
　¶
　¶
　¶
　¶
　¶
御製詩二集巻六¶
