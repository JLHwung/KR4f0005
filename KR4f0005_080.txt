# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.393475
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷二十二
<pb:KR4f0005_WYG_080-1a>¶
欽定四庫全書¶
御製詩二集巻二十二¶
　古今體一百一十六首(辛未一/)¶
　　辛未元旦¶
瑞烟喜爆引晨光首祚新春啓百祥一嵗勤民今日始¶
大清承運萬年昌玉階王㑹衣冠盛金殿朝儀禮樂章¶
正值¶
慈寧開六袠敷天夀域慶方長¶
<pb:KR4f0005_WYG_080-1b>¶
　　元旦試筆¶
寰瀛啟祚慶元正試筆先吟萬事亨新嵗符桃占稔嵗¶
祥聲爆竹發春聲幸逄累洽重熙世益勵敬¶
天勤政情乗氣行時應倍勝江南韶令早相迎¶
　　王淵桃竹春禽圗用圗間題者韻¶
滿幅和嬌色春光忽冶眀更聽枝頭鳥東皇鼓吹聲¶
春水綠且浄春筠静不譁雙鴛交頸卧一夢穏烟花¶
　　古銅章歌¶
<pb:KR4f0005_WYG_080-2a>¶
鳥遺神跡皇頡循書傳六體篆最真&KR1174;嶁石鼔傳鴻文¶
依稀星斗懸髙雯求其近是當於秦漢承其法徴據陳¶
撥蠟鑄金鐫泐匀封邑爵號犁然分詎惟鑒古怡心神¶
藉考數千年革因誰捜奥衍金薤&KR0575;蔵弆已乆典内人¶
屏擋惟謹錯置紛重排次命翰苑臣乃得列眉指掌紋¶
斗檢壇紐各斒&KR0008;翠光褐色古且新龜文斜列櫛龍鱗¶
鼎彛之側席上賓静為瑞星動矞雲¶
　　題唐棣烟波漁樂圖¶
<pb:KR4f0005_WYG_080-2b>¶
施罛潑潑笑聲譁換酒烹魚樂莫加無慮催科敲夜户¶
東瀼西塞好浮家¶
　　乾清宫小宴宗室臣工即席得句¶
初筵和㑹景含韶瑞色瓊樓雪未消已覺心期欣夏麥¶
好酬節物頌春椒紫觴底用行麟脯青律徐聞引鳳簫¶
行葦載歌厪保泰百年一統正熙朝¶
　　新春重華宫¶
即漸青韶到玉鑾新年書史伴清歡錦呈天鹿裁幡勝¶
<pb:KR4f0005_WYG_080-3a>¶
篆引仙凰噴麝蘭風定蓮壺添永漏雪融鴛瓦避輕寒¶
奏章尚簡心餘暇鏡古勤思體治安¶
　　寓言¶
置方丈之屏於十歩之前而不能蔽九仭之山一指當¶
目可使不見泰華巔畫灰促膝謂弗聞焉書其後者不¶
啻耳屬於垣勿恃已之眀勿謂人弗聡(叶/)吾誰欺乎與¶
時偕行¶
　　齋居讀書效白居易體¶
<pb:KR4f0005_WYG_080-3b>¶
志在魯論語行在虞典謨觀理上下易游情三百詩(叶/)¶
苟能體諸躬四種藴無餘但侈資博覽五車亦云徒新¶
年景和韶法宫此齋居政務值多暇吾還讀吾書讀書¶
如是讀豈同章句儒¶
　　十八學士登瀛洲歌題李公麟所畵¶
府開天䇿敦儒林章縫魚雅欣盍簮優㳺永日夫何事¶
未必徒耽經史資歌吟當時學士數十八世間争羨登¶
瀛洲而入琳闕試問閻家右相傳神筆是中誰果真仙¶
<pb:KR4f0005_WYG_080-4a>¶
骨我聞潜龍勿用子之綱通易豈必惟京房雍容羣彦¶
倘陳及庶其禍弭䦧于墻春秋要欲責賢備我偶為歌¶
申其義伯時摹古搆長圖有合閻乎姑且置¶
　　王䝉倣李公麟藍田荘圖¶
同意不須同格調藍田生面宛重開題詞詎似蘓學士¶
折簡惟招裴秀才輞水淪漣琴筑響屏山嶻嶭黛螺堆¶
龍眠長巻相参證氷水青藍謾浪猜¶
　　題宋宣和澄泥硯¶
<pb:KR4f0005_WYG_080-4b>¶
澄泥貢硯識宣和小篆分眀泐未磨撫不手留質古玉¶
暎教心澹色春波出陶底異銅䑓瓦受墨偏宜棐几娥¶
温室餘閒常命什勅㡬惟覺慚(去/聲)賡歌¶
　　雪(正月/四日)¶
舒葉雲呈瑞含花雪先(去/聲)春霏㣲風㸃玉爛漫日融銀¶
節景佳尤倍農祥喜是真麥占符去嵗甘雨更期旬(去/嵗)¶
(正月四日亦雪春夏/之交惜復望雨故云)¶
　　孟春時享¶
<pb:KR4f0005_WYG_080-5a>¶
太廟¶
魯論欽與祭周雅詠於昭¶
太室修精禴王春報始韶瓞𤓰緜益衍本木接非遥濟¶
濟趨三獻(宗廟之祀皆/宗室奉爵)依依眄¶
九霄僾聞希¶
黻扆顯相肅鵷僚¶
啟佑鴻規逺丕承仰¶
五朝¶
<pb:KR4f0005_WYG_080-5b>¶
　　免江南積欠二百七十萬及浙江夲年正供三十¶
　　　萬兩省在亰臣工具摺謝恩詩以示之¶
御宇十六年敬勤盟宥宻日久虞或懈觸事勵無逸祗¶
此保赤懐自信始終一際和賴¶
天庥宜與民休息正供三百萬概免施恩恤念兹江浙¶
地財賦之所出豈能無水旱曽未靳賑賉閭閻象如何¶
觀民将啟蹕正逢大慶嵗¶
慈寧開六袠兩江積逋多蠲除惟一律浙省嵗額完足¶
<pb:KR4f0005_WYG_080-6a>¶
占民俗質示嘉量寛徴庶免追呼疾百工佐予者寰海¶
籌寧謐爾雖懐桑梓予惟責名實但期一徳同言謝均¶
奚必在易有至訓恵勿問元吉¶
　　新春瀛䑓即景¶
鏡中結搆學蓬莱行樂新春到趯䑓春入湖山韶且秀¶
雪凝樓觀浄無埃¶
詰曲蘭蹊竹柏清春煙融冶泮初晴書齋間檢前題句¶
又覺新年景物迎¶
<pb:KR4f0005_WYG_080-6b>¶
翰墨林中静六情收来雪水煮三清(茶/名)天街爆竹喧鳴¶
䖏都是皇州報喜聲¶
　　補桐書屋作¶
初嵗喜載陽仙壺得春早玉梯歩嶙峋石門尋窈窱芸¶
齋小留憩琴音和春鳥風竹動琅玕雪梅綴珠&KR0872;契理¶
獨㤀言佩文因味道¶
　　豐澤園賜外藩小宴¶
髙張黄幕矞雲垂珀色流霞泛紫巵我謂嘉賔漫矜式¶
<pb:KR4f0005_WYG_080-7a>¶
羣稱属國奉威儀零陵琯玉調雙鳯少海驪珠燦九枝¶
行慶發祥同宴衎一家中外保雍熈¶
　　蘓軾墨竹¶
絶壁離披數葉筠髯翁作此宿無塵(軾自識云元祐三/年五月八日武昌)¶
(朱君善招飲於雲麓/寺宿無塵閣作此)莫嫌石瘦根何托大似稜稜强項¶
人¶
　　題唐人㑹昌九老圖¶
簪盍車懸樂且康引年頤志洛之陽宛教撫蹟尋崖口¶
<pb:KR4f0005_WYG_080-7b>¶
不異同時覩㑹昌九老八百十六嵗一時翰墨几筵香¶
披圖猶憶東都路惜未曽逢履道坊¶
　　新月¶
碧漢一彎新寒光且未勻今年初見月去嵗已思人雪¶
積成清友梅踈得幻身無須眄三五䨲影看移頻¶
　　承光殿¶
似月琉璃界中規詄蕩闉蝀鰲横飲練鳷鵲宻鋪銀乗¶
暇境尋勝含韶景凑新時行饒樂意嘉與物皆春¶
<pb:KR4f0005_WYG_080-8a>¶
　　今年三月為¶
　孝賢皇后三週之辰以恭奉¶
皇太后南廵届期弗獲躬奠爰於孟春七日預行致祭¶
　　　流光瞬息觸緒増悲感成長律¶
展義觀民已練辰¶
慈輿行慶奉南廵奠朝不與悲先奠人日那堪憶故人¶
預恐觸懐靈輴舊更當接禮翟衣新青齊此去經由路¶
未擬思量早愴神¶
<pb:KR4f0005_WYG_080-8b>¶
　　題宋人秋山圖¶
秋山合沓草堂閒秋宇霜髙秋樹殷元四大家此津逮¶
晉七賢者其往還劇憐慘淡經營䖏更逢峭蒨青葱間¶
擬携新稿憑書案字句從頭自檢刪¶
　　雪¶
人日宜晴和降雪亦云羙詰晨霏瑞葉人意都含喜曉¶
烟凝郭外村路遵迤邐鱗塍滋麥根虬柯綴花蕊静安¶
酹寫懐驚心嵗月駛既往復洒然世情率如此孰能久¶
<pb:KR4f0005_WYG_080-9a>¶
弗㤀與之研精理¶
　　重華宫侍¶
皇太后宴¶
首嵗熈春宴重華介¶
夀辰綵屏開令節瓊爵獻¶
慈親樂奏千年曲燈迎五夜新樓頭紛瑞玉淑氣協鴻¶
鈞¶
　　雪(正月/八日)¶
<pb:KR4f0005_WYG_080-9b>¶
紛糅瓊蕊玉樓飄第一農祥應扈謡輕拂東風花叠勝¶
旋烘午日筯垂橑欣㸔臘雪迎春雪(明日/立春)正值人朝接¶
穀朝令日稱觴¶
王母降嵰山及節景添韶¶
　　辛未春帖子詞¶
玉律含韶令金鋪靄淑光¶
慈寧開六袠夀慶肇三陽¶
青輅復青旂行春三日遲(是嵗正月九日立春於/十三日卜吉南廵啟駕)江南¶
<pb:KR4f0005_WYG_080-10a>¶
花共栁喜色待¶
萱帷¶
施恵早蠲三省賦勤民惟祝屢年豐靈䑓太史先陳瑞¶
報到朝来風自東¶
　　祈穀齋居¶
伊古重民天祈穀實¶
大祀仲辛届首春東郊逮于耜遷坐御齋宫猶懼吾心¶
弛銅人如師保屋漏十手指㣲誠兾少通貺我豐年美¶
<pb:KR4f0005_WYG_080-10b>¶
豐年豈易綏寰宇博九陲大有信希遘粉飾我不為水¶
旱亦常有濟之在及時所虞人力薄究頼¶
天㤙垂¶
天㤙匪可倖(叶/)孜孜勉勤政省方典固昭與祭義應敬¶
蕆事乃啟蹕孚顒仰¶
神聽錫福和且平願共斯民慶¶
　　詣齋宫¶
春城晴雪勒輕寒帝里韶光輦上㸔耀采樓頭仍積玉¶
<pb:KR4f0005_WYG_080-11a>¶
昭聲旗角細揚鑾齋宫一室精誠聚¶
穹殿三陔瑞靄攅¶
肹蠁登豐在馨徳明衣自問未能安¶
　　祈穀禮成述事¶
兩行爟火引晨明辛嵗祈辛敬倍生粒食惟時欽¶
帝則豐年為瑞合人情升馨陶爵行三獻應律簫韶奏¶
九成錫我¶
繁禧共民樂江南化雨閱春耕¶
<pb:KR4f0005_WYG_080-11b>¶
　　恭奉¶
皇太后南巡啟蹕亰師近體言志(有序/)¶
　　兹乾隆辛未建紀之嵗實¶
慈寧六旬大慶之年奉¶
逰豫以祝釐¶
皇祖聿垂燕翼省閭閻而行慶蒼生普被鴻㤙将見農¶
　　人紅女呼嵩者繞¶
大安之輿越水吴山罨畵者邀¶
<pb:KR4f0005_WYG_080-12a>¶
王母之顧¶
精禋蕆事王路載登成律七言克諧八韻¶
崇壇祈穀届初辛(是嵗雖祭於次辛而立春/在正月則尚為初辛云)盥薦柴升¶
秩有倫仰兾瑶編書嵗稔親扶¶
鳳輦舉時廵南人望幸心云慰¶
西母承歡願以申四海一家何徳我¶
三朝厚澤久孚民省方設教羲經重覲后同衡虞典陳¶
駘宕和風清始蹕依韋暖律鬯青春歴看麥隴勾萌達¶
<pb:KR4f0005_WYG_080-12b>¶
擬詠江鄉景色新法¶
祖悦¶
親厪休助六龍于邁豈辭頻¶
　　盧溝橋¶
石橋卧凍波来往行人渡乗時每㫁流狂瀾歸何處去¶
嵗決畿南至今困沮洳固愧人力為詎容諉諸數䟽濬¶
付河臣古今重防䕶¶
　　良鄉行宫作¶
<pb:KR4f0005_WYG_080-13a>¶
冬前迴蹕因廵豫春孟登程為渡江兩月風光那争異¶
閒齋日影漸移窓¶
来往云何不惜勞勤民匪止為逰遨人文江左遥相望¶
却慮經臨句未豪¶
十六年来厪保赤近光引領自輿情縦饒解澤輸蠭涌¶
有慙(去/聲)蒼生愛戴誠¶
浙東西及大江南分付韶光莫太酣指日六飛應駐蹕¶
觀民餘暇試清探¶
<pb:KR4f0005_WYG_080-13b>¶
　　良鄉行宫侍¶
皇太后宴兼陳火戯¶
梅信催人未可遲(江南梅花春半/即盛故早起程)¶
祈辛禮罷翠華移那無酬節同民樂且喜稱觴是處宜¶
風定紫瀾迎五夜春輝銀蕋燦千枝一家中外嘉賔集¶
(䝉古王公送駕者/命隨一頓觀燈)依約觀燈上苑時¶
　　春寒¶
春郊雪後釀春寒料峭東風入馬鞍應是東皇傳鄧尉¶
<pb:KR4f0005_WYG_080-14a>¶
勾留春色待人㸔¶
　　𢎞恩寺雜咏¶
遥瞻古樹蒼小憩禪房窈来往頗慣經新年景倍好¶
寺縦臨通衢有僧住便静此趣僧未諳翻詡荘嚴整¶
闍黎重清規云是蓮池派指日經武林雲棲應好在¶
丈室紙忩眀依然昨景情却憐枝上鳥解報曉春生¶
積素釀餘寒盆梅香正放(叶/)琴薦墨壺清合是此中賞¶
每得新題句不同前詠時問伊老庭樹是爾啟予思¶
<pb:KR4f0005_WYG_080-14b>¶
　　聞山東得雪¶
春前甘雪遍青齊大吏封章火速題昔嵗灾傷真亟矣¶
三年休息未遑兮閭閻到處親循覧富庶何加此佇徯¶
若為乗時攬烟景濟東芳草尚含悽¶
　　上元前夕行營觀烟火即事¶
火戯行營却異常燈前随分賞韶芳烟村中有豐年景¶
碧落邉仍古月光漫集梨園陳法曲試憑棐几詠新章¶
田蠺照處農祥應也勝樓頭甲煎香¶
<pb:KR4f0005_WYG_080-15a>¶
　　上元行幄賜宴觀燈即事聫句¶
(御/製)青郊行慶共民娱上苑觀燈景畧殊玉䨲團圞臨廣¶
幕¶
　　銀花璀璨散平蕪遥山横雪光添炯上日占年瑞¶
　　表符大地陽和廽北極(臣梁/詩正)中宵景慶映南弧琉¶
　　璃河畔氷猶合涿鹿城邊草未蘇載道人歡瞻䍐¶
　　罼(臣汪/由敦)¶
(御/製)初筵賓序列氍毹御營酬節鰲山設春酒稱觴¶
<pb:KR4f0005_WYG_080-15b>¶
鳳輦扶繼照曦光成不夜¶
　　先春林采競交柎玻瓈挂㝎欹還整緋佩飄来綴¶
　　復紆響入長天廻雁陣(臣錢/陳羣)烟留遺穂滴蓮壺千¶
　　枝艶欲欺張令㡬曲詞應失石湖寳界光眀皆佛¶
　　&KR0038;(臣梁/詩正)¶
(御/製)蕊宫離蔚自仙都為添佳話傳燕趙便閱亨衢達越¶
吳真是携来三學士¶
　　驚㸔捧出¶
<pb:KR4f0005_WYG_080-16a>¶
百驪珠七襄錦爛天孫織萬道金流列缺驅飛巻紫瀾¶
　　騰墨海(臣汪/由敦)㸃成銀汞出丹爐盤旋羣鶴自来去¶
　　曼衍鯈魚乍有無状噴璣璇題趵突(臣錢/陳羣)¶
(御/製)助歡羆虎召都盧偨池火樹還翔燕靃靡氷荷欲隠¶
鳬尚憶貧家一盞對¶
　　合教天上六么輸雲和鳳琯吹陽律法部鸞音叶¶
　　野歈冰宇雷轟喧櫪馬(臣梁/詩正)㡢城風静立竿烏行¶
　　聫萬嵗宜春字巧繪羣真獻夀圖眩目紛披憑鬪¶
<pb:KR4f0005_WYG_080-16b>¶
　　㨗(臣汪/由敦)¶
(御/製)摩肩攅聳任招呼旌門不禁来蒼叟蠺事相迎祀紫¶
姑詎必廣陵誇獨盛¶
　　須知于蒍賞寧孤空中論斗傾紅豆瓶裏駢枝綻¶
　　綠芙色瑩寒芒連五緯(臣錢/陳羣)粒翻新様雜三銖金¶
　　䋲斜曵催弦矢綵駕髙懸轉轆轤¶
香案氤氲垂朶朶(臣梁/詩正)¶
(御/製)絳衣舞蹈唱喁喁風雲龍變真神也頃刻花開有是¶
<pb:KR4f0005_WYG_080-17a>¶
乎到處長安太平節¶
　　勝邀蓬島列仙儒閭閻喜氣覃三輔巷陌歡聲接¶
　　九衢道協賡颺時正泰(臣汪/由敦)爻占宴衎義為需要¶
　　祈南畆書豐穀不數東都賜大酺屑飣琅霜凝粔¶
　　籹(臣錢/陳羣)¶
(御/製)香浮瓊液得醍醐華裀坐侍衣冠㑹嘉夜歌傳昭曠¶
途漫擬鴻文揚豫大相期魚直進訏謨¶
　　上元即景燈詞八首¶
<pb:KR4f0005_WYG_080-17b>¶
佳節従来説上元上元是處景滋繁銀花火樹連村列¶
便覺風和景物暄¶
初月團圞夜冣嘉郊原濃疊赤城霞省方即景同民樂¶
中外熈和共一家¶
旌門譙報且徘徊玉漏銅壺底慮催此夜烟花異田火¶
扶携老幼許觀来¶
㸃綴休稱野意陳茒檐忱悃緫能申燈前咨爾旬宣列¶
䝉正嘉言莫㤀貧¶
<pb:KR4f0005_WYG_080-18a>¶
鸞翔鶴舞勢毰毸星月光中雪色皚歸帳成詩諸内翰¶
何如張説㸔燈回¶
火蛾玉蕊偷春艶青女紫姑儘俗傳說與親民二千石¶
由来事事重農田¶
少海風微定綺瀾恒春花發萬枝攅眀朝趙北陳氷戯¶
更歩星橋達廣寒¶
百道垂虹夜未央雙葩結燄慶年芳侍臣底識予心喜¶
只有憂勤與日長¶
<pb:KR4f0005_WYG_080-18b>¶
　　趙北口行宫作¶
初嵗臨行館開韶景已妍㑹心即在此得句偶思前瓷¶
缽唐花茁紗檠銀蒜懸淀池氷未泮不必命虞船¶
簾捲和風細忩含嫩日眀兩間供静玩萬彚快新晴凍¶
浦鳬仍聚春林鳥不驚文状浄棐几書史最怡情¶
　　上元後夕觀燈火¶
絞縛烟花凍浦間氷天火戯勝塵寰春雷驚起魚龍蟄¶
雲物團成虎豹關真是水仙朝貝闕誰教海客駕鼇山¶
<pb:KR4f0005_WYG_080-19a>¶
踏燈詞儘饒佳麗此夜風光未許攀¶
　　題扁鵲墓¶
越人邂逅遇長桑十載精勤授禁方今多恥學於師者¶
韓氏稱醫意甚長¶
渤海名醫術有神功同岐伯世無倫庸醫疾妬加殘害¶
活得人多轉殺身¶
桓侯有疾云無疾退走已成不治時所貴知微蚤從事¶
可通治理詎惟醫¶
<pb:KR4f0005_WYG_080-19b>¶
　　命直𨽻總督方觀承加賑去嵗被水諸郡縣詩以¶
　　　示志¶
方春氣始和萬物欣榮滋翠蹕經黄圗施恵期惟時途¶
次所歴覧閭閻固恬熙嗟予未見者豈無嘆向隅(叶/)去¶
嵗况多水懸釜饑難支沮洳未全涸播麥復失期致灾¶
莫諱咎救灾要善為亦無别竒方加賑頻疇咨截漕及¶
㪚金屯膏戒有司國以民為本舍是其愛誰民以食為¶
天祈年夙夜孜¶
<pb:KR4f0005_WYG_080-20a>¶
　　鄚州道中¶
虹偃長堤十一橋垂鞭那覺驛程遥兩行烟栁春猶淺¶
萬頃氷湖雪未消¶
開韶風景含眀媚輕塵不惹玲瓏轡行春指日到江南¶
先期寫出江南意¶
我愛燕南趙北間溪村是䖏碧波環若教圗入横披畵¶
更合移来㡬叠山¶
道左荒頽見土城昔年鄚郡尚存名底須舊蹟尋殘碣¶
<pb:KR4f0005_WYG_080-20b>¶
一晌東風千古情¶
　　河間道中示直𨽻官¶
河間古瀛州文物頗可觀前廵適灾餘室家纔苟完版¶
築命代賑雉堞儼崇垣閭閻亦較盛菆井騰炊烟邇来¶
幸屢熟繭枲粗免寒覧此心為慰申命親民官彼獻乃¶
列藩詩書教尚敦熙朝際富庶教之勿畏難束濕術宜¶
戒粉飾習並蠲豈弟行以誠感民亦匪艱佇待比户封¶
吾将鼓薫絃¶
<pb:KR4f0005_WYG_080-21a>¶
　　再和沈佺期望瀛州南樓韻¶
舊跡傳崇譙如蜃樓逼霄但期佳名垂安問勝賞寥當¶
時謫居人傲睨凌雲颷不見百歩臺仍經㡬曲橋首春¶
蹕重過前嵗景非遥㡬多感衷曲誰能蠲塵囂望古懐¶
彼才言志為兹謡¶
　　㣲雪¶
微雪霏春宇輕寒峭&KR1707;車㸃林全發蕊著體旋融花未¶
苦成泥濘方欣潤麥芽曉炊村墅裏縷縷裊烟斜¶
<pb:KR4f0005_WYG_080-21b>¶
　　江南意¶
毛嬙白台及西子不必謀面人知美吴越山川罨畵中¶
傳聞争羨亦如此吟詩好景說江南前此何曽一稅驂¶
觀風問俗式舊典湖光嵐色資新探朝来小雪千林綴¶
梅信依稀速郵置鄧尉孤山似此無迎人蹕路江南意¶
　　紅杏園¶
渤海經古邑芳園駐翠輦徘徊尋故蹟云昔日華館三¶
雍曽著稱五經亦賴顯崇構早傾頽土階新拓展池䑓¶
<pb:KR4f0005_WYG_080-22a>¶
取畧具琴書供静遣物力毋亟勞容膝斯已善¶
　　燕九日觀燈¶
上元餘興覺猶濃燈事重陳景物融日紀邱仙沿俗例¶
地傳毛氏想遺風繼離騰照千村朗應節紛懸萬樹紅¶
真勝御園聼法曲謳歌樂䖏與民同¶
春雲釀雪曉来濃六出難分半就融更助景光媚佳節¶
便陳燈火閱民風垂虹百道連天耀結燄千葩徹夜紅¶
宴罷肩輿返行殿青郊盛事昨宵同¶
<pb:KR4f0005_WYG_080-22b>¶
　　曉行¶
夜雪㣲飄畛疊銀憑輿曉景助清新漫辭旅况侵肌冷¶
且喜田功覛土勻郊郭烟容低逺望閭閻氣象騐前廵¶
獨憐萬騎随清蹕應有衣单怯凍人¶
　　示山東廵撫凖泰¶
山左前廵憶洊饑吾民疾苦日思之三年休息今何若¶
莫飾虚觀進頌詞¶
　　董子祠¶
<pb:KR4f0005_WYG_080-23a>¶
漢世真儒數仲舒精言三䇿豈虚車可憐好士秋風客¶
雜進長陵竈&KR0294;書¶
不問蒼生問鬼神賈生宣室席前陳始終只有江都相¶
善治春秋學行醇¶
帷下三年不入園資深左右乃逢原如何後世為儒者¶
摘句尋章枝葉繁¶
　　賜魏廷珍¶
髙年引飬客向日弼諧卿鶴髮猶然健葵心不改傾遂¶
<pb:KR4f0005_WYG_080-23b>¶
初孫著作樂志仲髙平别後今三載刪裁可就成¶
　　路旁秋麥頗少切切有懐因示直𨽻官¶
去嵗愁霖未涸泥延縁秋麥誤耕犁連阡那見青蔥滿¶
入夏安期鬚穂低縦復截漕難遍及敢蘄觧澤慰群徯¶
青郊餘潤春畬利好勸乗時舉趾齊¶
　　細雨¶
時作雪霏時細雨濃隂三日物含滋旁人曽至江南者¶
道是依稀景若斯¶
<pb:KR4f0005_WYG_080-24a>¶
　　題晁補之老子騎牛圖¶
黄髪番番背已台禹餘(上清/宫名)暫下九琳䑓五千不是閒¶
抛置為付關門令尹廻¶
　　衍聖公孔昭煥来迎詩以賜之¶
挈族郊迎蹕路邉成人見汝忽三年(戊辰至尚闕里/時昭煥  㓜)文¶
宣世澤垂千古克繼家聲慎朂旃¶
　　麥未萌¶
　　昨過畿南未見麥苗被隴以為秋潦未盡涸而播¶
<pb:KR4f0005_WYG_080-24b>¶
　　種者稀切切不能去諸懐進總督方觀承而問之¶
　　始知去秋乗潤種麥者較諸徃嵗乃倍蓰至冬例¶
　　驅馬牛踐食之當春萌芽益壮其尚未青蔥者則¶
　　以今嵗遇閏尚非發生時也問之耕氓亦然既慰¶
　　扵懐兼成是什¶
記我戊辰經畿南秋牟被壠迎人綠今来曽未見蔥芉¶
預恐餅餌或不足進彼大吏共疇咨謂因遇閏春令遲¶
正月栁稊今未稊何獨麥萌虞後時一言中窽吾觧頤¶
<pb:KR4f0005_WYG_080-25a>¶
詢之老農同一辭聞言欣然笑相慰先事過憂毋乃遽¶
我久課農意盡知扵今仍有未知處¶
　　賜河東總河顧琮¶
堤遥工簡息洪濤無事常經智不勞泉閘湖垸善瀦洩¶
永期轉漕濟千艘¶
　　過景州¶
城上遥㸔塔影孤輕塵不動雪㣲鋪三年兩度仍經此¶
今日昔時頻感吾秃樹華如發温卉青郊寒未茁春蕪¶
<pb:KR4f0005_WYG_080-25b>¶
盖蔵畧具雞豚息擊壤随民得自娱¶
　　開福寺¶
紺宇現青蓮瞻逰取路便法雲垂四界花雨散諸天韶¶
秀春光閟崇窿塔影懸禪房聊静憩駒隙指三年¶
　　入山東境¶
不争十里度平川民俗全分齊與燕稍幸秋糧積囷簏¶
更逢春雪被原田初晴日上籠輕靄薄冷天低羃曉烟¶
運水北流津口近那堪回首憶前年¶
<pb:KR4f0005_WYG_080-26a>¶
　　過徳州¶
運水浮橋螮蝀懸重邱城郭富人烟觀民喜見千家聚¶
問嵗知逢五熟連(戊辰春東廵時山左諸郡縣洊飢之/後户鮮盖藏流離之状憫惻予懐於)¶
(是竭力賑恤更賴以是天㤙雨暘時若其秋遂有収己/巳庚午春秋皆稔    閭閻景象大覺改觀為之額慶)¶
(益凛持盈/之懼云)調幕多慙休頌我書禾有慶益祈¶
天十分心始三分慰次第評量驛路前¶
　　老黄河¶
導河積石至龍門華隂底柱逮孟津播為九河入于海¶
<pb:KR4f0005_WYG_080-26b>¶
神禹舊跡堪指論後世因循漸南徙誰能障使歸其原¶
又聞刷黄利深導義取其合毋取分一河猶時虞淤壅¶
析而為九流難奔居今志古不盡同卓哉史遷垂名言¶
　　復雪¶
風雪夜交加嚴寒切曉車紛霏迷玉海散漫捲銀沙縱¶
值年餘閏虞傷物茁芽謾云花信遲(去/聲)農務重看花¶
　　平原行¶
驅車度平原因作平原行平原公子喜賓客一時豪士¶
<pb:KR4f0005_WYG_080-27a>¶
列坐盈美人笑躄者請頭太不情造門自謝客復至至¶
今難論偽與誠所幸毛遂一脱頴頃刻辨論從約成當¶
時齊楚魏公子皆云好士畧可評脱秦得濟於狗盜亂¶
楚不㫁於朱英如姬竊符奪晉鄙危計宻定亥與嬴客¶
不過如此主亦奚足稱嗚呼戰國尚譎詐其真賢者惟¶
應隐迹衡門耕¶
　　王鑑秋山蕭寺圗¶
梵宫門對萬峯羅精舎三間也足多誰道金秋氣蕭颯¶
<pb:KR4f0005_WYG_080-27b>¶
白雲紅葉錯青螺¶
　　閲本¶
印篆新年卜日開封章郵置速傳来宵衣旰食其常耳¶
勤政親賢又勉哉毋作聪眀循舊典不私耳目示親裁¶
深慙端拱無為治問俗廵方嵗㡬廻¶
　　雪霽¶
雪霽平原暮色清温暾纔落野寒生恍疑凍樹花争發¶
且喜春田麥未萌布帳燈竿奪星燦旌門鼔角入宵鳴¶
<pb:KR4f0005_WYG_080-28a>¶
依稀前嵗東廵况觸緒難忘愴惻情¶
　　聞河南得雪六韻¶
去嵗秋廵豫恒陽佈種稀常教千里繫安得寸心違甘¶
澤新年沛佳音驛騎飛先春節未過入夏麥應肥霡霂¶
因時降豐亨為衆祈齊封更親見積玉遍塍圻¶
　　齊河道中作¶
歴歴齊郊已三日物力民情亦粗悉雞鳴犬吠逹四境¶
饑食寒衣足千室民風逈不與昔同信知敦俗由年豐¶
<pb:KR4f0005_WYG_080-28b>¶
年豐余福灾余罪此責豈諉諸羣工羣工邇来喻我意¶
豐不偽陳灾不諱但須終始行以誠天必降康民受賜¶
前嵗流離即此民今来皆作飽煖人道路感謝爾莫頻¶
尚兾風俗歸温淳¶
　　陸治梨花白燕¶
入叢難辨色飛逐落英狂一陣㣲風度應憐毛羽香¶
　　恭依¶
皇祖南廵過濟南韻¶
<pb:KR4f0005_WYG_080-29a>¶
春月南廵過濟城敬䋲¶
家法念民生承¶
歡更兾増遐筭後樂遑誇閲太平嗷雁昔憐凋羽翼夢¶
魚今喜兆豐盈不堪歴下馳遥望倩取村烟一片横¶
　　過濟南襍詩¶
曲阜春廵憶戊辰同扶鳳輦侍¶
慈親行宫抱疾催旋轡猶恐懐歸勞衆人¶
大眀湖已是銀河鵲駕橋成不再過(戊辰詠鵲華橋有/若把鵲橋比靈鵲)¶
<pb:KR4f0005_WYG_080-29b>¶
(之句遂成/詩䜟云)付爾東風兩行淚為添北渚㡬分波(大眀湖/在行宫)¶
(之/北)¶
徧繙彤史若齊¶
賢五日登舟詠㫁絃(戊辰自濟南廻鑾五日登舟即遭/  先皇后大故朕作輓詩有朱琴)¶
(已㫁絃/之句)南幸奉¶
親重設閫那能遽忘濟城邉¶
清明節故斷魂天華注何堪重憶前(戊辰春臨是地/正值清明莭)却¶
是山靈猶解事連朝為我隐雲烟¶
<pb:KR4f0005_WYG_080-30a>¶
　　見山¶
平原行久見山欣况復初韶霽兖雲漫說魯齊青未了¶
請看天地白中分送来寒氣迎朝轡付與吟情寄夕曛¶
我向登峯志舒嘯不同七十二朝君¶
　　填倉日作¶
俗節重填倉此日宜晴和朝来風日佳所喜占得禾青¶
齊經數程氣象異昔過轉旋賴¶
天佑賑救知吏宜(叶/)遂使三年間元氣復萬家(叶/)烟村¶
<pb:KR4f0005_WYG_080-30b>¶
惜年芳燈事今夕羅便與占民風姑弛金吾訶慽慽憶¶
昔人鵲華况嵯峨(憶慧賢皇貴妃以乙丑是日薨逝而/  孝賢皇后又以戊辰春月東廵至)¶
(濟南抱病仙逝三年之間兩/失故侣觸緒傷懐曷能已已)尋思事固然舊緒徒延俄¶
達者戒一往毋為感慨多¶
　　詠史¶
范叔因王稽奔秦號張禄使舎食草具嵗餘未見録言¶
外觀俯仰稍以中其欲既信乃言深言行穰侯逐拜相¶
受土封顯榮快衷曲微服紿須賈莝豆眀示辱一飯徳¶
<pb:KR4f0005_WYG_080-31a>¶
既報睚眦怨亦復鄭安平云叛河東守乃戮臨朝歎昭¶
王辯計兩窘束蔡澤聞之来志匪同庸碌持粱刺齒肥¶
四十三年足雄談悟應侯知止全身福罷相遂代之數¶
月退何速二子蹟畧同因時互傾覆鄙哉勢利徒眀鑒¶
昭往牘¶
　　長清道中作¶
雪後餘寒戀翠微春初薄暖愛晴暉山村曲折覘民俗¶
不必匆匆䇿六騑¶
<pb:KR4f0005_WYG_080-31b>¶
一水縈廻出崖口數橋迤邐度川頭幸他舉火千家足¶
慰我思人㡬日愁¶
童山䖏䖏是牛山孟氏名言想像間只有崮峯蒼翠好¶
清晞酬我片時閒¶
無風和霽曉烟輕閒冶嵐光驀地迎今嵗春寒遲春事¶
略傳消息到長清¶
　¶
御製詩二集卷二十二¶
