# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.639947
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷三十二
<pb:KR4f0005_WYG_090-1a>¶
欽定四庫全書¶
御製詩二集巻三十二¶
　古今體九十七首(壬申二/)¶
　　花朝¶
九十春過半花開未一分春光信不少假藉花事胡乃¶
偏逡廵含胎紅杏潤曉露綻蕊緋桃烘暖雲去年此日¶
江之濵廣陵節物撩眼新緐絃急管頗覺閙雪梅水仙¶
别有神朝来更不宣樂部清賞轉憶䢴江民¶
<pb:KR4f0005_WYG_090-1b>¶
　　水周堂¶
湖上搆洞軒四面滄浪意憑欄搴白芷沙棠不須試卧¶
波虹飲練倒影山澄翠怡性翰墨芳樂志智仁偹水周¶
擬虚舟淺言具深義常凛荀卿論匪慕莊生致¶
　　雨¶
江南春盼晴兾北春艱雨損彼益此間兩地均得所族¶
雲邇日濃脈起東郊土勾萌含潤澤韶景滋和煦朝来¶
霏細絲樂趣同農父濯枝聲不喧津莖葉初吐園林致¶
<pb:KR4f0005_WYG_090-2a>¶
益佳大似吴江浦或云翠華旋風氣随来叙其然豈其¶
然予惟勤相輔¶
　　張宗蒼絶壁精藍圖¶
棧路盤紆倚詭峯紅樓四面翠重重山僧謝絶人来徃¶
為好安禪制毒龍¶
　　兩浙歎¶
兩浙去歳夏灾重隰田龜坼艱耘種榖貴民饑俗不恬¶
底怪閭閻多盜鬨救荒籌䇿詔頻頒發廪通商留漕貢¶
<pb:KR4f0005_WYG_090-2b>¶
復念任䘏亦小補好施授爵勸素封昨聞冬月過隂寒¶
氷阻長河盈尺凍凍開旋又愁水缺粟船淺澀難浮送¶
邇来春雨云漲増更苦連緜致霪涷亟待晴和資發生¶
南望宵衣増惻恫吾民何辜屢遇阨縱施人力難為用¶
民情豈能免怨咨益慮傷和深内訟調幕無能繄誰責¶
自知奚待風人諷¶
　　清眀¶
輕雲暖日仲春天杏酪風箏節物駢桃欲亞枝齊帯露¶
<pb:KR4f0005_WYG_090-3a>¶
栁猶藏葉半拖煙長隄罨畫青連墅新水漣漪綠暎船¶
㝡似江鄉寒食景略逥清憶動經年¶
　　題居節畫楊繼盛小像¶
有生孰不惜華年生死還應義以權遐想臯䕫千載上¶
豈辭龍比一身捐鬚眉正色真無忝史筞芳名歴乆傳¶
西市從容吟四句丹心浩氣至今懸¶
　　詠玉韘¶
繕人規制玉人為彄沓闓抨是所資不稱每羞童子佩¶
<pb:KR4f0005_WYG_090-3b>¶
如磨常憶武公詩㡳須象骨徒傳古恰似瓊琚匪報兹¶
于度機張慎省括温其徳美信堪師¶
　　董邦達山水¶
峭壁倚天㧞水崢嶸氣概大竒胸中設無萬巻生面安¶
能爾為¶
　　仲春展謁¶
東陵啟蹕之作¶
寒食由来拜掃傳¶
<pb:KR4f0005_WYG_090-4a>¶
橋山東望拂征鞭便從省歳耕耘始不為行春景物妍¶
聖祖恩勤思永世孫臣展謁隔經年鳯城趂曉纔清蹕¶
心在¶
丹陵白水邉¶
　　慈雲寺¶
宛轉楊栁陌荒凉琉璃界棟梁靡孑遺墻壁餘半在云¶
昔香積厨祝融偶不戒赤幟勝勢張水雲下風拜焦爛¶
無其人一舉致大敗放参僧盡散餘者三五軰借問四¶
<pb:KR4f0005_WYG_090-4b>¶
天下有象孰無壊譬諸鳥棲林林空鳥相背曲突善後¶
計彼方謂蔕芥道左兾檀那識之尚未逮¶
　　過通州浮橋即景雜詠¶
飛梁駕水響梢東轉漕連艘此處通南望江鄉渺何極¶
遥源猶憶自雲中¶
汀蒲岸芷染煙光仲月融怡麗百昌依舊廿年寒食景¶
吟髭贏較㡬莖長¶
郡城塔影落波尖生齒休和日日添纔命農官出紅朽¶
<pb:KR4f0005_WYG_090-5a>¶
頓教米賤樂窮閻(近釐太倉夙弊因命預給臣工/二年俸糈京師米價為之頓减)¶
来徃䑸艫藉底因陽闗唱處解維新便教一晌思南客¶
豈必九重無故人(謂沈徳濳甫/由此南旋)¶
　　麥¶
春麥一寸及秋麥二寸强青青逺近連撲壠含煙光土¶
膏潤且肥曉露滋新秧北方春雨艱風鼓塵霾黄今嵗¶
幸免此滿望餅餌香還戒望過奢芒種時猶長¶
　　烟郊行宫偶作¶
<pb:KR4f0005_WYG_090-5b>¶
虚館向眀開停驂適可哉偶然成小坐便覺淨浮埃村¶
逺遮蒼靄庭閒繞綠苔所欣勑㡬暇書史足清陪¶
　　見新耕者¶
青郊土脉滋良農羣舉趾牟麥出土新禾&KR0927;佈種始犁¶
耙呼旅亞饁餉来婦子勤劬衆力作豳風圖在此民依¶
我先知見此寜無喜¶
　　村田即景¶
暢好春天特遂情鳴鳩喚雨鵲呼晴紫扉半掩無人管¶
<pb:KR4f0005_WYG_090-6a>¶
趂潤郊原盡力耕¶
瓦盆家計屋茅茨服穡初無分外思雖較江鄉少花栁¶
古風敦朴孰如斯¶
遍壠雖欣茁好苖三時秀實尚迢迢四民真是農偏苦¶
忍更繭絲重賦徭¶
　　白澗行宫晚坐¶
下舂隐西崦宻雲生北嶺行宫已清佳况近招提境致¶
兼松竹幽意與琴書永去住惟所如今昔觀平等隔墻¶
<pb:KR4f0005_WYG_090-6b>¶
聞鐘魚可以發清省¶
　　薊州道中作¶
江南二月雨吹絲詩憶司勲想像為(最似江南二月時/丁卯薊州道中句)¶
(也時尚未至江南故次章有江南二/月我豈知杜牧詩中彷彿之之句)去嵗江南今薊北¶
較量親切勝年時¶
旱田種候水田早&KR0927;稻髙低物土分廿里官街塵不起¶
又㸔四宇佈春雲¶
勝國三邉重守防嚴城樓櫓監興亡於今祗慮民滋庶¶
<pb:KR4f0005_WYG_090-7a>¶
到處縈懐耕與桑¶
　　題翠雲山房二首¶
地據隆中秀盤盤詰逕幽心依清略永神與靜為謀山¶
雨寒徐㸃春松翠欲流樓横天半舫可以縱吟眸¶
杏纈嵰山雪鶴彈緱嶺風琴音淙曲峡蓋影羃層嵕勝¶
地棲遲暫他時想像中何如消萬慮結念屬雲空¶
　　翠雲山房杏花盛開用鄧尉香雪海歌韻以去嵗¶
　　　今日恰在鄧尉觀梅也¶
<pb:KR4f0005_WYG_090-7b>¶
山房駐輦息金吾山房重来如到初東風花事正絶勝¶
南梅北杏言非誣倚巖扶巘致各别笑雲烘日顔齊舒¶
開不在先亦不後蓄眼似有神為模七字未可擱筆罷¶
六飛匪為臨芳紆應時即景便且近還贏江國遥征途¶
底須肥瘦較品格均有蜂蝶紛来趨滿山紅雪香未歇¶
王母嵰山致饋餘勃窣雙成引嘉慶琅璈雲瑟為聲娱¶
是雪非海亦非湖仙山自與人間殊儼如佛拈色空色¶
更欣天假需雲需晚来應有養花雨隔忩㸃滴参清踈¶
<pb:KR4f0005_WYG_090-8a>¶
鄧尉擅名二千載未如幽谷偏髙孤興来摛詞為説項¶
去年此日剛臨吴去年此日剛臨吴勞勞来徃何為夫¶
　　春夜¶
清切宿山房松風衾枕涼眀朝将展謁頓覺此宵長¶
　　恭謁¶
孝陵¶
景陵感成長句¶
靈區鬱䕶瑞雲霞展謁經年黯自嗟百世聰聴¶
<pb:KR4f0005_WYG_090-8b>¶
彛訓在¶
二陵顒仰¶
聖踪遐繼繩有繫心彌愧悦養無方敬倍加白髪朝臣¶
曽逮事追惟誰不淚如麻¶
　　桃花寺¶
峯屏障風暄磴道盤雲宻當春花盡發邂逅停行蹕洞¶
軒坐霄漢幽泉中音律極目偶憑忩㑹心亦㸃筆山寺¶
非溪源逺塵致則一¶
<pb:KR4f0005_WYG_090-9a>¶
　　駐蹕靜寄山莊¶
翠䍐逶迤展謁還便經靜寄欵雲闗芳菲好趂三春景¶
刻削来看四面山未敢居崇事遊逸聊因㡬暇暢躋攀¶
清宵暫得塵心靜物理民情酌此間¶
不因日涉還成趣却為山佳每朅来棐几宿緣竹書展¶
膽瓶清供杏花開能言春鳥呼名字罨畫林雲自徃廻¶
天籟吹香如鄧尉誰能到此更思梅¶
　　山中¶
<pb:KR4f0005_WYG_090-9b>¶
騁懐命筍輿㸃筆倚雲嶠石白無俗韻松蒼有古貌春¶
深峯翠遲風勁衣寒峭寥朗極遐觀籟奏蘇門嘯¶
　　半天樓望少林寺¶
雲構倚天幕霞標㨿月窓臨虚兹獨迥攬景信無雙塔¶
影林端矗泉聲澗底淙問伊茅屋下居士可稱龎¶
　　露坐¶
露坐盤陀松作陪嶤峯寄興凌崔嵬天風拂紙吹題句¶
疑有蛟龍陸地来¶
<pb:KR4f0005_WYG_090-10a>¶
　　雲林石室¶
蘿逕延縁意入松扉&KR0444;窕神謀小坐還憑月户忘懐如¶
泛虚舟庭前篆印鶴古階下琴調澗幽似干雲霄而上¶
宜遇松喬者流¶
　　得概軒¶
每到靈區意欲仙四隣山秀望中全雲端曠奥軒疑畫¶
樹杪髙低圃是懸巖栢翠常標古色林花放不入時妍¶
東坡大略觀無盡眀月清風我與然¶
<pb:KR4f0005_WYG_090-10b>¶
　　東竺庵疊舊作韻¶
嵐氣蓊承貝葉經巖風謖護玉闗扃天龍却埽維摩笑¶
延我雲房坐少停¶
隔寺春松翠出墻四隣峯態暎方方博山罏是炎劉物¶
古佛前消一炷香¶
心機靜處峯當户耳觀清時泉繞階今昔何須参歴歴¶
對山不異樂山懐¶
　　雲净寺題句¶
<pb:KR4f0005_WYG_090-11a>¶
禪闗東竺東蹀馬路纔通嶺亘遥分谷天髙不礙風玲¶
瓏思雁塔寥寂守龍宫一室無餘物仙花落半空¶
　　少林寺¶
我愛田盤惬素懐樷林徃徃入幽佳鳥啼花落禪家旨¶
雲白松青靜者諧有所㑹心常命筆無多得句也鐫崖¶
山靈莫笑輕唐突㑹使羣峯一例皆¶
　　半天樓小憇¶
逰山取適興興適薄言轉山樓近雲匡小憇聊復善却¶
<pb:KR4f0005_WYG_090-11b>¶
指向歴處林路依㣲辨将毋志近荒陳編一開展¶
　　春曉¶
西魄未隠峯東暘剛出谷居山曉尚寒問景春已淑花¶
沐露濛濛草霏風馥馥倚楹旦氣清逰踪漫追逐虚已¶
勑萬㡬厪心籌五服雲罩鐘遲鳴山僧想眠熟¶
　　天成寺¶
澗道繁聲隠石泉寺樓據勝坐来便千行峯樹全標畫¶
㡬个山僧不識禪入目景光渾似舊得心興㑹每殊前¶
<pb:KR4f0005_WYG_090-12a>¶
題崖緑字烟蘿蔓此日拈吟復偶然¶
　　西甘澗¶
雲棧下石門風寒衣袂凛精舍縛茅為闍黎任髙枕莊¶
嚴無餘物貝葉置諸品是為本色禪随喜意惬甚地僻¶
泉亦甘可以酌而飲¶
　　東甘澗¶
座席飄来花雨香偶参白業憇雲房春翹饒有芳菲好¶
却愛松隂滿院涼¶
<pb:KR4f0005_WYG_090-12b>¶
　　古中盤放歌¶
穿石逕造盤之阻宜誰居兮化人所初極狭而中宏遂¶
暢觀而延佇春卉昌昌春山蒼蒼卉依山古山含卉芳¶
鉊華洗盡饒本色南國猶嫌時世装去嵗華山躋鳥道¶
一與田盤較媸好恠予到此又云云惟喜目前堪絶倒¶
嵐態峯姿無定則神心謀靜翻為役有時落筆數十章¶
有時一句渾艱得¶
　　雲鶴¶
<pb:KR4f0005_WYG_090-13a>¶
雲鶴盤髙空聲落半天中可聞不可見時或山中逢本¶
無稻梁求豈有矰繳攻馴鶴爾胡為鎩羽入檻籠飢飽¶
繫主人侮弄任奚童仰首望雲鶴何從較窮通志未慎¶
其始境安保厥終¶
　　竹¶
作友巖松靜且深因風戛玉復摐金數竿瀟灑意彌足¶
千畆何須憶武林¶
　　泠然閣¶
<pb:KR4f0005_WYG_090-13b>¶
石詭松益竒山峻風偏峭披襟坐虚閣天籟動萬竅偶¶
此方外方究其妙中妙¶
　　雨花室雜詠¶
石磴攀蘿步入深精廬瀟灑晝沉沉不因詰曲逕千轉¶
那識髙閒一晌心¶
抱石孤松若箇栽翻濤謖謖掃香䑓興豪擬問維摩詰¶
滿室天花何處来¶
構築無多足暢情一忩山翠暎人清濛濛常自霑衣潤¶
<pb:KR4f0005_WYG_090-14a>¶
又見春雲傍嶺生¶
虚齋四座浄無塵迭與名山作主賔箇裏参禪真恰當¶
笑予不是得閒人¶
　　謾題¶
使者初從南國廽㑹稽米價尚髙擡吾民疾苦心常惻¶
慙愧歡迎去嵗纔¶
　　即事¶
轉漕来南方以詔卿士祿詎止贍仕者流通逮比屋太¶
<pb:KR4f0005_WYG_090-14b>¶
倉陳相因因緣竊饋伏昨嵗兼偏灾致湧㕓間榖爰貸¶
兩年糈連延出囷鹿一以清倉儲一以平市鬻詔下纔¶
數日歉嵗如大熟米價日以賤窮民樂鼓腹黠者變其¶
言謂須籌盈縮目前雖暫快眀年貴仍速况此奸儈計¶
將盡糴官粟賤糴復貴糶三倍飽其欲官曹俸糈入家¶
室賴以育今賣鮮利息後買艱升斛是謂恩支米官禍¶
商之福我聞為長吁疇咨當手束憤懣無良方孟子昔¶
誦讀每人而恱之惟日亦不足¶
<pb:KR4f0005_WYG_090-15a>¶
　　暖¶
清暉氣向融景淑古盤中染徧楊絲綠催齊杏蕊紅嵐¶
光方淡蕩雲影忽西東欲換春衫未還防松下風¶
　　千相寺¶
言入翠㣲峯遂造初禪地山深無不佳草廬亦可憇幽¶
芳吐瓶花古篆消香穂指揮開窓户颯然清風至萬景¶
紛向参一惟領以意¶
　　夜雨¶
<pb:KR4f0005_WYG_090-15b>¶
山雲向晚生藹藹萬峯競入夜枕上寒淅瀝隔忩聴幽¶
響曲澗増潤意連林凝清切且無眠遥為三農慶¶
　　曉晴¶
曉晴山有態楚楚冶粧新已是眀如畫猶然迥出塵潤¶
含林露重香逓埭風頻花騁春雲夢飛卿句果神¶
　　萬松寺¶
眀發事清逰石磴盤玉馬始出峭蒨顛原自菁蔥下田¶
盤到處佳萬松我心寫寺樓坐空翠天籟披瀟灑揚馬¶
<pb:KR4f0005_WYG_090-16a>¶
不能從廻顧和者寡¶
　　盤谷寺¶
雲罩猶天半鐘聲落澗遲稍留清蹕憇得句便前移¶
　　登雲罩寺定光塔作歌¶
雲山有神助㑹者得其宗團團瑪瑙盤中有一朶青芙¶
蓉無量夀佛卍字胸坐蓮花鬚者其夀盡與無量夀佛¶
同今日登臨亦如是稍渉言象究竟未離(去/聲)凡夫蹤歌¶
畢天風吹我馬隐有山靈謂我者何必更與六和報恩¶
<pb:KR4f0005_WYG_090-16b>¶
較髙下¶
　　上方寺¶
雲罩威紆石路盤上方始到惬清歡一龕古佛鐘魚寂¶
半榻天風衣袂寒竒句不期當境得好山常似逆人看¶
苾蒭六度知初品道左殷勤兾悉檀(梵典施舍云悉檀/般若六度中為第)¶
(一品/也)¶
　　題鄒一桂盤山圖¶
春雲欲出山濛濛山乎雲乎将無同變態萬状難為工¶
<pb:KR4f0005_WYG_090-17a>¶
若人意㑹神以通煙巒莫遁冥捜窮妙解要在得其宗¶
奚問邱壑石與松五日清逰一覽中扈蹕不孤冐春風¶
王洽潑墨應齊踪¶
　　池上居¶
崇椒得稍平有水一池清坐領滄浪意逺祛塵俗情煙¶
嵐朝暮出荇藻短長横飲鶴翩来去逰魚結友生¶
　　静寄山荘返蹕之作¶
田盤五日暢清逰餘興猶賒賞已酬古有名言戒忘返¶
<pb:KR4f0005_WYG_090-17b>¶
我無他善勉先憂前旌髙下徐盤騎逥首菁葱尚注眸¶
遇便重來縁路近武林不比要詩留¶
　　西嶺¶
西嶺盤之西問景曽未經由兹至蟠龍(山名有/行宫)云近廿¶
里程羊腸雖紆巇跋馬猶堪登拂曙披煙蘿露濃花木¶
馨雲罩莫衡髙巖松辨層青湏㬰海日出玉柱標銅鉦¶
放眼得竒觀萬象俱光眀¶
　　上巳¶
<pb:KR4f0005_WYG_090-18a>¶
杏村栁墅景和韶芳甸行春不覺遥鏡裏山隂思去嵗¶
詩中上巳值今朝城連平谷出青樾塔望田盤隐碧嶤¶
何必流觴脩褉事更從繭紙慕龍跳¶
　　順義縣行宫作¶
路便偶一經素尚饒雅概息逰既足適何用更雕繢展¶
巻讀我書則古每不逮新月纔&KR0444;窕春雲復靉靆落花¶
飄晚庭如識有人對¶
　　過清河¶
<pb:KR4f0005_WYG_090-18b>¶
潞河唘蹕轉清河半月春廵惬賞多遍隴来牟芃帶露¶
連郊芳草綠生波輿梁近指横銀蝀雲罩廻看隠翠螺¶
鵷鷺趨迎清道左先詢米價比如何¶
　　詣¶
　暢春園問¶
安¶
廵旌歴數日¶
寝門缺温清歸省仰¶
<pb:KR4f0005_WYG_090-19a>¶
和豫抃躍有餘慶詎惟反必面實以通乎性塞上待秋¶
清¶
安輿侍覽勝¶
　　季春圓眀園作¶
載止行時蹕言旋上林苑上林春正佳芳菲接近逺我¶
志不在兹切切有所思臨御十七載惕勵無已時未能¶
免水旱遑云致皥熈邉境幸敉寜慮文恬武嬉户口幸¶
日増慮艱食無衣俗儘有奸伏野寕無賢遺撫躬一再¶
<pb:KR4f0005_WYG_090-19b>¶
省此咎其諉誰¶
　　口號¶
寛嚴因物付剛柔敷政優優百禄遒有意寛嚴期並用¶
是為子莫執中流¶
　　題張宗蒼山水畫歌¶
從来詩畫要法古不貴形似貴得神藝苑扵今誰巨擘¶
中吴宗蒼真其人潑墨作此山水幅倪耶黄耶且謾論¶
生風叠樹鬱蔥蒨吐雲絶壁堆嶙峋是人畫中有警句¶
<pb:KR4f0005_WYG_090-20a>¶
尋常㸃筆頗能賦試看縈青繚白間雅是冥捜竒賞處¶
命意布景皆合宜箇中棲遲者阿誰非容成公即安期¶
而我惟日勤孜孜空羨若軰亦奚為¶
　　王䝉水亭讀書用圖間題者韻¶
水面孤亭絶世塵讀書人盎十分春分眀黄鶴留清照¶
欲閲滄桑刼後人¶
　　短歌行¶
折蒲莫折栁折栁傷離乆種榖莫種竹種竹難期粟佐¶
<pb:KR4f0005_WYG_090-20b>¶
饔者甞佐鬬傷世間得失曷有常大言炎炎小言詹詹¶
責人也詳責已也㢘¶
　　花雉行題余省所畫¶
東風吹綻紫藤花花下雙雉毛羽華雊侣頋歩適其適¶
意改忽上松槎枒松藤故自分蒼嫩雌雉逐逐䧺雉儁¶
無何花落松依然雙雉彳亍沙痕印法常(宋/僧)寫生擅流¶
軰草草但取無人態徐黄膠粉復太工院本習氣刻楮¶
同余省權衡得其中理趣神解㕘無窮¶
<pb:KR4f0005_WYG_090-21a>¶
　　長歌行¶
一滴之露上通蒼天一滴之水下及黄泉表章先哲賴¶
後賢發揮奥理在目前谷有時而陵巍岸有時而谷頽¶
不逆不億抑亦知㡬人情翻覆甚於奕碁不動聲色坐¶
照無遺微斯人兮吾誰與歸¶
　　梁甫吟¶
卧龍耕南陽好為梁甫吟二桃殺三士扼腕為傷心或¶
誇晏子智不以聲色臨計功勇無禮彼死皆自尋腹劍¶
<pb:KR4f0005_WYG_090-21b>¶
利干将詎非險且隂寛柔以教之不報無道侵毫釐千¶
里謬古有何獨今¶
　　自昆眀湖泛舟進宫¶
吉亥言将耕耤田法宫返蹕致齋先昆眀一水通西直¶
好趂春波試放船¶
開渠蓄水利農功繡錯溪田澤國同餘事何妨随㸃綴¶
綠楊隄間杏花紅¶
雁橋蝸舍解逢迎逺暎西峯畫障横恰憶去年臨上巳¶
<pb:KR4f0005_WYG_090-22a>¶
山隂一棹鏡中行¶
　　題樂善園¶
樂善始康邸(園故康親/王别業也)取義東平蒼結搆逾綠野勝國¶
為皇荘鼎革屬故藩百載移星霜宴逰既冷落草樹就¶
蕪荒亭榭早無存半立餘頽墻地隣長河㟁来徃泛煙¶
航憑眺念興廢為之長慨慷稍命復其舊芟穢疏汙塘¶
室宇何須多足令供徜徉迴池日以清春翹日以芳由¶
来嵗月深峭蒨増林光人工久斯敝天然乆益彰艤舟¶
<pb:KR4f0005_WYG_090-22b>¶
一来憇妙理㕘幻常園名仍舊稱况我曽顔堂遊心惟¶
竹素永言誌其詳¶
　　絳雪軒海棠¶
藉典春行命蹕廻御園問景一徘徊似縁翠館今朝幸¶
不約東風特地開綴玉有詩笑桄李蕊珠何處惹塵埃¶
丁寜嵰雪枝頭駐莫便尋常㸃綠苔¶
　　風¶
獲雪報山右得雨報山左北省似今年農畆庶其哿暮¶
<pb:KR4f0005_WYG_090-23a>¶
春之上旬終風日顛簸縱未致旱形先事已眉鎻嵗有¶
閔雨詩幸兹或假我而仍不能免命筆意頗惰此即諱¶
灾心自咎甚不可¶
　　夜雨¶
風霾邇日頻正愁旱象作傍晩復彭盛踟躇靡惕若無¶
何勢少却油雲催雨脚淅洒漸入夜繁憂變慰樂惟虞¶
欠霑足無眠屢量度問我何亟亟曰此民命託¶
　　豐澤園演耕¶
<pb:KR4f0005_WYG_090-23b>¶
春暮西園屆演耕土膏動處物勾&KR0943;勤農知稼承¶
家法謾擬惟循典故行¶
夜雨雖微足浥塵潤含煙栁綠絲新西山又見英英吐¶
優澤惟期近逺勻¶
太液東風送畫船到来京兆奉絲鞭盛儀略較¶
農壇殺(去/聲)漢典由来有弄田¶
農衣農具錯綜陳意在毋忘農苦辛瞥眼逥思成隔嵗¶
昨年江國為觀民(去歳未曽/耕耤故云)¶
<pb:KR4f0005_WYG_090-24a>¶
　　暮春逰瀛臺即景言志¶
三壺何&KR0444;窕云在滄海中鞭石橋難就樓船路未通自¶
此慕仙者騖望徒希踪何来液池内名境依稀同延樓¶
既崔嵬假山亦玲瓏四表達仙籟百世鬱喬松作者殫¶
其力来者享其逸仍不免經營要取善繼述¶
澄瀛漾白芷春風敷其芳瞻彼泱泱波有来迴雁翔遵¶
陸歩蘭蹊得我讀書堂眄懐沂上㸃詎擬山隂王名教¶
樂無斁匪事逞相羊¶
<pb:KR4f0005_WYG_090-24b>¶
　　大學士髙斌七十夀辰詩以賜之¶
早㕘黄閣侍金鑾晚覺扶鳩歩履難卧理藉卿為保障¶
成功告我永安瀾讀書未懈平生志益夀何須九轉丹¶
黄髪皤皤在朝衆勤勞軫念久河干¶
　　夜雨再作¶
徹夜徐聴三月雨北方似此近年無如膏恰繼前朝澤¶
舉耤行臨千畆區簷齒水珠不斷滴枝頭鳩鳥尚頻呼¶
慰餘轉復増縈念千里王畿可遍濡¶
<pb:KR4f0005_WYG_090-25a>¶
　¶
　¶
　¶
　¶
　¶
　¶
　¶
　¶
<pb:KR4f0005_WYG_090-25b>¶
　¶
　¶
　¶
　¶
　¶
　¶
　¶
御製詩二集巻三十二¶
