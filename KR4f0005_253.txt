# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:14.396600
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷九十
<pb:KR4f0005_WYG_253-1a>¶
欽定四庫全書¶
御製詩三集巻九十¶
　古今體一百五十五首(庚寅六/)¶
　　夏至齋居¶
兩朝連兩夜時霽復時隂總未霑尺澤越教愁寸心景¶
還因憶昔(北方常年逢夏至/齋仍望雨者多)候實廹於今翹望勞雙目¶
豐隆曷恵霖¶
　　夏至¶
<pb:KR4f0005_WYG_253-1b>¶
北郊禮成述事¶
與祭宣尼重年年¶
殷薦承景長晷短值獻¶
爵晉琮仍露氣黄壇羃雲容碧宇凝庶㡬霈¶
優澤企望敬彌增¶
　　夜陰(閏五月/初二日)¶
夜隂雖達晨雨乃未及寸展轉孤欹枕無眠徒屢問夏¶
至過三朝時廹益増悶返躬因自省或戒我恩靳恩實¶
<pb:KR4f0005_WYG_253-2a>¶
未敢靳此語堪自信三十五年来逺者且休論新正布¶
徳音普免正供進増科樂育材亦復頒命巽上年被災¶
䖏優恤與加賑即今預綢繆方伯早飭訓凡此恵民方¶
從無少惜吝而何闕甘膏無計寜俾遯¶
　　讀祭鱷魚文¶
鱷魚食畜且無遺文可通神信有之六十里應仍境内¶
不然鄰國壑奚宜¶
　按唐史載韓愈驅鱷魚西徙六十里夫一州幅員豈¶
<pb:KR4f0005_WYG_253-2b>¶
　止六十里是仍在其境内若驅之他境是以鄰國為¶
　壑也彼之民又将受鱷之暴矣而歐陽脩作陳堯佐¶
　神道碑又稱堯佐捕鱷魚告以文而戮之云云夫鱷¶
　果能為害又豈能捕而戮之即捕獲亦無庸告以文¶
　也且自二事之後潮州仍唐宋之潮州也何未聞鱷¶
　魚之害文人好竒說項其不可信率如此因讀韓文¶
　並闢之¶
　　題董邦達山水冊¶
<pb:KR4f0005_WYG_253-3a>¶
　　　柳溪釣艇¶
挐舟溪上栁隂圍出水輕鯈鮮且肥便有飛鴉相呼(去/聲)¶
去海鷗寜讓獨知㡬¶
　　　雲壁淙流¶
雲封絶壁飛為水水落平崖態似雲雲水本来非二物¶
自然圗裏鎮氤氲¶
　　　荻洲漁侣¶
兩舟泛泛荻蘆叢漁具相隨氣味同若問伊人定誰是¶
<pb:KR4f0005_WYG_253-3b>¶
日休皮與陸龜䝉¶
　　　浮巒停靄¶
山容林態蔚蒼蒼負帶煙霞搆草堂怪底筆情挟秀潤¶
自家家法學香光¶
　　　石彴穿雲¶
漠漠英英暗野寮蘭蹊屧歩且非遥相逢同是煙霞客¶
便與穿雲過石橋¶
　　　春城曉望¶
<pb:KR4f0005_WYG_253-4a>¶
新隂緑樹出城頭城上偏宜縱逺眸疑是謫仙懐謝傅¶
春山一帶却非秋¶
　　　一帆風正¶
三匹布帆三板舫南風吹去北風還浮家何必定浮海¶
祗在西苕東霅間¶
　　　廻磯蕭寺¶
陡崖根吼怒濤撞不禮金仙心已降燕子磯頭蕭寺側¶
春風小憶俯長江¶
<pb:KR4f0005_WYG_253-4b>¶
　　夜雨(閏五月/初三日)¶
傍晩族雲興雨乎猶未定誠恐復作風坐立増憂怲入¶
夕漸&KR1268;雭傾耳㸃聲聽及夜乃大作雷鼓砰訇競立霔¶
與旁霵霅霅電光暎簷溜忽落瀑炎暵滌以竟徘徊那¶
能眠霈勢四更亘後漸歛霏微衾枕颯凉賸既慰既餘¶
惜旱乆望實罄情知逮五寸足可興犁應然詎敢稱欣¶
益因朂勤敬¶
　　復雨(閏五月/初四日)¶
<pb:KR4f0005_WYG_253-5a>¶
崇朝雲復合復雨真稱意無雷更無風悠揚暢容裔忽¶
作峡流壮忽作絲棼細昨夜已淋漓賴此沉潛繼我坐¶
勤政殿時正理庶事理畢宣引見濕衣亦同慰¶
　　御園雨中泛舟¶
嘉&KR1204;濛濛勢未休疇咨罷試進輕舟天光水態一匹練¶
了識梭因玉女投¶
樹葉欲黄竹筍閼憫農無暇灌澆勤今朝一雨回生意¶
餘事還應為汝欣¶
<pb:KR4f0005_WYG_253-5b>¶
分流都與溉菑畬畧淺池波何礙諸宻注紛投剛半日¶
漾船水誌已如初¶
　　文徴明仿董源筆意¶
飄然巾袖坐崖巔明月松間石上泉恰是右丞得句候¶
寜惟北苑借神傳¶
　　詣¶
　暢春園問¶
皇太后安¶
<pb:KR4f0005_WYG_253-6a>¶
望雨予心切相闗¶
聖母同幸因霑渥澤可以慰¶
慈宫砌草濃含露池荷細引風敞軒宜¶
夏清集鳳(所居聖母/    軒名)有萋桐¶
　　討源書屋¶
道與心寜二由来本一源返身非外討為學戒多言窓¶
納曉颸爽池増新漲痕¶
起居餘此憩咨政細疇論¶
<pb:KR4f0005_WYG_253-6b>¶
　　昆明湖上作¶
勑政掄材還有暇昆明咫尺試臨諸依然水木清華䖏¶
不到忽過兩月餘¶
旰宵望雨深憂切雨足散(上/聲)懐臨碧湖豆町(去/聲)稻塍蘇¶
緑意思量憂實未予孤¶
闢湖蓄水圗灌溉水誌虧来二尺過不誤耕疇徐長(上/聲)¶
足吾寜惟是賞煙波¶
隄西水闕将㫁港未可沙棠徑進航灌輸(去/聲)稻田逭旱¶
<pb:KR4f0005_WYG_253-7a>¶
候便遲遊興正何妨¶
　　題玉瀾堂¶
迤邐沿隄歩輦行書堂小坐俯昆明階髙水落害誠小¶
渠引田澆利實宏無礙蒲盧原勃長有欣鳬雁亦和鳴¶
玉瀾頗藉斯濾滌望乆焦勞意未平¶
　　藕香榭¶
一二含苞始欲開水中卉亦望霖哉情知雨後向榮速¶
囑慢芳菲待再来¶
<pb:KR4f0005_WYG_253-7b>¶
　　無盡意軒作¶
湖弗改拖白山則喜濯翠兩月未曽臨春夏景頓異雲¶
依逺嶺生露向深林墜一雨如此美向憂豈虛置再霈¶
當益善是予無盡意¶
　　聽鸝館戯題¶
緑樹濃隂髙下披栗留北去已多時夏初春末愁中過¶
山館輸他獨聽鸝¶
　　石舫¶
<pb:KR4f0005_WYG_253-8a>¶
水深亦不浮水淺無妨泊是謂大自在亨屯視総漠渚¶
時有鷺逰波時有魚躍爽延納風窓隂䕶遮曦幕几浄¶
簟還凉拈毫興堪託向来憂欣懐畢竟為何若¶
　　味閒齋¶
望雨憂勞春夏間雨霑今日略心閒瞿然自咎此言失¶
一念㡬微敬怠闗¶
　　清可軒¶
山隂孰最勝文軒號清可前臨壑詄蕩背倚壁嵯峨靈¶
<pb:KR4f0005_WYG_253-8b>¶
氣所孕育竒卉繡婀娜經旱如故然乆視自茂妥道人¶
應此居速證地仙果然各有攸宜斯實未宜我¶
　　袖嵐書屋¶
屋據崇椒上緑隂樹繞之宻踈不礙望位置正相宜遍¶
野耕鋤急趂閒藻筆摛西山来爽氣襟袖恰斯披¶
　　翠籟亭口號¶
翠樹因風細籟披仙家何䖏洞簫吹亦縁得雨斯佳耳¶
昨設聽之正蹙眉¶
<pb:KR4f0005_WYG_253-9a>¶
　　雲繪軒¶
雨足土既潤山雲出亦易薈蔚鋪滿谷寫楹更帶砌樸¶
軒搆其間雲與為繪事於澤弗辭多復雨農誠利所希¶
膚寸合匪慕八伯瑞¶
　　澹寜堂¶
山盖寜為性水惟澹是宗題楣得佳譬即境足清供荷¶
態紅猶淺林光緑正濃所逢都惬意愜以罷愁農¶
　　清琴峡¶
<pb:KR4f0005_WYG_253-9b>¶
湖水雖増猶覺微釃流出峡尚依韋横琴膝上如相譜¶
動操應知在徴徽¶
　　題蒋廷錫寫生花卉冊¶
　　　芝蘭綠竹¶
芝乃朶擎一蘭則花開二其旁㡬个竹三夀作朋譬(廷/錫)¶
(自/題)如與善人居又惟君子厠雖頌不忘規斯豈僅繪事¶
　　　桃栁¶
一枝春色桃花妍㡬縷風情栁絲度紅兮緑兮䔩䔩翻¶
<pb:KR4f0005_WYG_253-10a>¶
豈必千林與萬樹壺中日月筆上仙誰道韶光綰不住¶
　　　菜¶
非復霅溪法(内府所蔵錢選三蔬圖以工秀勝而沈周/畫菜則潑墨為之此幅寫生盖法啟南而)¶
(非仿舜/舉也)是仿石田真蔚然秀而野堪為菘傳神知味自¶
殊他曽咬其根人¶
　　　牡丹¶
花中誰可號先施玉局詩曽彷彿知鏤葉琢英他不藉¶
亂頭粗服此為宜¶
<pb:KR4f0005_WYG_253-10b>¶
　　　蓮¶
羞與百花羣根從碧沼分質清都不染香浄若堪聞弄¶
影常臨鏡披衣便入雲仙壺無畫史寫照此猶欣¶
　　　葵¶
傾陽葵本性而葵自不知取以相譬者寧非屬有為¶
　　　秋海棠¶
春海棠雨中似浴華清池秋海棠夜半長生殿裏時故¶
知秋意勝春意易為工喜難工悲嫋嫋金風玉露下箇¶
<pb:KR4f0005_WYG_253-11a>¶
中三昧當屬誰¶
　　　桂¶
老榦欲合抱嫩英纔㡬穂濃淡有權衡色香無邉際一¶
枝壓羣芳(廷錫/自題)寫應具别意¶
　　　菊¶
秋英種亦繁殿後者惟菊所以隠逸人愛之寄髙躅賦¶
色襍紫朱綴景間(去/聲)青綠豈不增頓置寫意得神獨¶
　　　山茶¶
<pb:KR4f0005_WYG_253-11b>¶
與茶同號無茶用却有紅花照日暹謾議中㸔不中飲¶
從来稱美兩難兼¶
　　　水仙¶
㡬葉雅宜逸態數朶足暎清波便是當年子固(趙孟堅/善畫水)¶
(仙以繁宻勝此幅寫生/數筆尤得簡逸之致)細描未免傷多¶
　　　梅¶
寫生襍卉成己丑殿以雪梅意應有組錦錯繡孰非花¶
傲雪凌冬問能否六十餘年筆墨新信㢤安得如汝夀¶
<pb:KR4f0005_WYG_253-12a>¶
誰知爾日貌梅人原是後来調梅手¶
　　火浣布¶
聞有火浣布出蜀越嶲㕔取視勑督臣隨獻言情形番¶
地五蠻山草根石縫生又號不朽木其性純隂精績以¶
織為布窮簷日用恒油漬或致汚投火烈焰明焰息布¶
如洗因以數段呈試之如所言火浣誠副名初非竒特¶
物未見斯疑驚耆薄爾雅疏(爾雅火龜疏去扶南東萬/里有耆薄國復五千里許)¶
(有火山國火中白䑕時出山邉求食人捕得/之以毛作布名火浣布按火䑕即火龜也)大秦漢書¶
<pb:KR4f0005_WYG_253-12b>¶
評(漢書西域傳大/秦國有火浣布)艶稱異域珍耳食傳虚聲¶
　　溪亭對雨(閏五月/初八日)¶
肩輿湖岸聊問景西北油雲過午生列缺豐隆都技癢¶
一時急雴遂盆傾¶
恰欣避雨坐溪亭豎灑横排接杳㝠六律五音大合樂¶
便教韶頀不思聽¶
雨後新耕逮已畢繼霑喜此正宜農坐觀䨚䨚&KR0034;霖勢¶
益欣慰因益敬恭¶
<pb:KR4f0005_WYG_253-13a>¶
風吹萬㸃似飛珠宜聽宜觀有是乎曲岸長堤紛落瀑¶
片時水誌長(上/聲)平湖¶
　　詠古玉椀托子¶
圓如璧有足承之置器何愁覆餗為土浸乆成栗蒸色¶
石攻後異草垂時不辭一旦絮城出似恨當年玉椀離¶
浄几原堪作珍玩曽經誰玩亦堪思¶
　　題蔵經紙扇¶
吉雲片羽遺金粟柄以和闐美玉為妙諦清詞兩無似¶
<pb:KR4f0005_WYG_253-13b>¶
擬将落筆又遲遅¶
　　東園觀稼¶
東園兹弗到兩月還有餘祗以愁望霖問景心那舒邇¶
来沐¶
昊貺涸壤均霑濡未耕者已耕已耕助長如乘閒一命¶
逰亦因觀菑畬麥收固不豐其他胥回蘇芃芃連綠野¶
禾黍香風梳此後祝時若原可西成圗然為期正遥肫¶
念敢懈予¶
<pb:KR4f0005_WYG_253-14a>¶
　　題徳生軒¶
大徳曰生貫四時即斯天地可因知試看蘇槁及起萎¶
都在雲行與雨施鳥喜託枝隂滿樹魚辭濡沫水増池¶
一心萬物寧相異也覺含滋發藻思¶
　　花韻軒戯成¶
津瀛廽蹕便愁雨花韻憑軒玩㡬曽詎是主人慣孤負¶
不相應有大相應¶
　　對雲樓¶
<pb:KR4f0005_WYG_253-14b>¶
背嶺峙喬松童童百年外凌霄有竒状舞風弗定態因¶
以雲為名樓日與雲對西山亦作雲呼吸通靉靆再雨¶
當益佳無厭(平/聲)我為最¶
　　松簧館¶
虬枝過雨蔚濃青兩月餘纔一憩停自是仙家八琅樂¶
豈教容易亟来聽¶
　　觀疇樓¶
層樓俯平野可以閲菑畬麰麥收成歉黍禾生意舒瀼¶
<pb:KR4f0005_WYG_253-15a>¶
瀼含露潤冉冉受風徐却是三秋逺慰餘益惕予¶
　　竹浄室¶
新筍纔看緑葉披果然竹浄納凉宜吟風自叶雲門韻¶
何必洞簫裁去吹¶
　　如園¶
南北臨衢各築垣過来複道便如園有泉有竹清幽致¶
曰室曰齋淳樸敦境寫中山遥古蹟(江寜藩司署中瞻/園即明中山王徐)¶
(達西園之舊是/園規制畧倣之)石移西嶺近雲根邇方小得心懐暢景¶
<pb:KR4f0005_WYG_253-15b>¶
對南薫略可論¶
　　敦素堂¶
散歩進如園書堂敞網軒偶然觀四詠(曾為敦素堂四/詠書粘壁間)¶
豈必在千言樹色皆含潤蟬聲不礙喧階前一池水素¶
色亦相敦¶
　　挹泉榭¶
牆外平湖鋪若鏡引流曲折到階前設非快雨新波漲¶
應笑空来此挹泉¶
<pb:KR4f0005_WYG_253-16a>¶
　　静虚齋¶
惟虚静以生惟静虚斯受四時無不宜而最宜夏候(叶/)¶
佳䕃鋪空庭清風入踈牖五明底藉揮三庚頗可守白¶
傅畧知津往往出吟口¶
　　静蓮齋¶
齋前本無池無池安得蓮然則奚名齋寓意有取焉芳¶
葩植缾中竒峯聳庭前曰假假固非謂真真實然而此¶
非了義半提詎提全繡佛供花龕貝葉貯珠編時偶值¶
<pb:KR4f0005_WYG_253-16b>¶
㡬暇浄几㡬(上/聲)頁翻可以空五藴可以息萬緣静乃在¶
斯乎青蓮口所宣¶
　　題漢玉璜¶
半璧峚山璞玉人追琢良千年出䑕朴丙夜射虹光細¶
理入毫髪竒紋隠混芒衡牙如飾歩聲發中(去/聲)宫商¶
　　其二¶
希世見良琛因之一再吟有形擬天半無物象冬深執¶
不男與子閱經古及今鵞肪原截白變赤嘆寖尋¶
<pb:KR4f0005_WYG_253-17a>¶
　　王紱宻樹層巒¶
長林崇巘蒼蒼樂飢可賦泌洋撫觀不無後議何事艶¶
稱玉堂(紱自識畫扵翰林院/之寓館故戯及之)¶
　　夜雨(閏五月/初十日)¶
雲生風静未鳴霆入夜欣重細雨零雖是異前倚檐望¶
仍教對此屬窓聽不徐不疾中宵霈既渥既優過午停¶
足矣時暘當益好喜㸔霽朗逺山青¶
　　泛月¶
<pb:KR4f0005_WYG_253-17b>¶
快雨還欣朗霽佳籌農今日畧開懐上弦初過輪将滿¶
畫舫隄傍早候排¶
水面風來逓爽凉開舟猶自帶斜陽沿洄㡬曲下春落¶
玉魄天中漸佈光¶
暮色西山隠翠螺銀蟾容與漾金波欲知閏夏相應(平/聲)¶
䖏泛月饒他一度多¶
　　宴坐齋中偶爾成詠¶
嵗月堂堂忽六旬書窓昔日憶脩身宵衣旰食兹誰代¶
<pb:KR4f0005_WYG_253-18a>¶
夕惕朝乾切已頻大率懶為髙興事不期喜用長(上/聲)年¶
人金剛不住念深契却住勤民一念真¶
　　詠金剛二事¶
　　　一如¶
如是金剛祗一如脩行降伏住無餘(出是經住/分佛語)譯因羅¶
什為六喻(鳩摩羅什所譯夲以夢/幻泡影露電為六如)傳自留支以九書(留/支)¶
(所譯本有夢幻泡露電而無影/又益以星翳燈雲四者而為九)㑹得色空皆不著了知¶
相好亦虚譽那羅延固無多子但渉語言已失諸¶
<pb:KR4f0005_WYG_253-18b>¶
　　　一相¶
世界微塵多不多於斯欲說說云何我(相/)人(相/)夀者(相/)¶
衆生(相/)幻非(相/)是(相/)離諸(相/)實(相/)亦訛(二語櫽括經中/離相寂滅分内)¶
(語/)曰色色曽具體否謂空空詎冺形麽文殊問處天花¶
落祗有維摩未著魔¶
　　題錢維城四季花卉冊¶
　　　梅花¶
春花試問孰宜先冒雪寒梅春信傳髙士美人擬猶失¶
<pb:KR4f0005_WYG_253-19a>¶
祗應呼是地行仙¶
　　　絳桃¶
杏前梅後綻芳葩訝看連林羃絳霞老杜無端議輕薄¶
似忘詩詠灼其華¶
　　　朱藤¶
或依喬樹或援架一例盈盈寳穂垂莫漫評量無骨力¶
世間艶物率如斯¶
　　　貼梗海棠¶
<pb:KR4f0005_WYG_253-19b>¶
朶朶繁開貼梗紅細香可惜欠吹風分明㡬尺珊瑚樹¶
如意難揮笑石崇¶
　　　刺䕷¶
状似玫瑰色正黄灌生牆角與階傍底訾鈎鋸艱搴秀¶
衛足寧輸葵擅長¶
　　　繡毬¶
團團簇簇是誰為百琲攅成一顆竒設使抛毬参舍利¶
千紅萬紫莫如斯¶
<pb:KR4f0005_WYG_253-20a>¶
　　　含笑¶
喜則破顔愁則顰莫愁寧喜對芳春若詢含笑笑何事¶
似為(去/聲)當花著句人¶
　　　金雀¶
嬝嬝枝頭若不勝輕風披拂儼飛騰六根雖具無用䖏¶
此是如來最上乗¶
　　　紫躑躅¶
仙客翩然玉京下髙低紅暎石巖排曽聞望帝春深託¶
<pb:KR4f0005_WYG_253-20b>¶
不讓蜀禽識怨懐¶
　　　芍藥¶
祗以冶容稱婥約不妨没骨倚䦨干身名早入風人詠¶
何事花王讓牡丹¶
　　　玫瑰¶
火齊為花麝作香枝頭紅日射焜煌嵩山碧朶天台白¶
賦色何曽㝎有常¶
　　　罌粟¶
<pb:KR4f0005_WYG_253-21a>¶
開到米囊春欲殘不供實用祗供觀笑他罌裏雖盛粟¶
那與貧人作一餐¶
　　右春花十二種¶
　　　渥丹¶
無須千葉炫淮揚六瓣連殊也自芳設使澤顔擬君子¶
終南還切戒秦襄¶
　　　翠梅¶
枝頭五出翠花開莫訝無端名竊梅此際纍纍青子熟¶
<pb:KR4f0005_WYG_253-21b>¶
脆鏗牙齒頗同㢤¶
　　　金絲桃¶
疑是拈来示迦舍花鬚花瓣染黄金江南塞北開無間¶
(去/聲)悟得如来平等心¶
　　　百合花¶
香如百和根百合郁郁重重結未闌七佛偈中明說盡¶
悟因容易解因難¶
　　　石榴¶
<pb:KR4f0005_WYG_253-22a>¶
似燈花不垂蠟淚曰火木非成炭灰已覺桃源失著相¶
(去/聲)東山何事又重儓(方輿勝覽載唐永泰中樵者藍超/因逐白鹿入閩縣東山榴花洞主)¶
(翁自稱避秦人與榴花一枝而出再往不知所在/云云其叙次直襲桃花源但為榴花増一故事耳)¶
　　　石竹¶
真竹堅貞無石號花稱竹併石為名莫嫌芳譜失顛倒¶
萬事如斯鮮㝎評¶
　　　栁穿魚¶
粉紅花穂似赬魚葉若垂楊上貫諸縁木誰云求不得¶
<pb:KR4f0005_WYG_253-22b>¶
便嬛善釣祗虚譽¶
　　　萱花¶
四季雖花夏獨饒金英焜爓葉飄蕭人心轉物豈物轉¶
詩喜堯臣(梅/)見特超¶
　　　金銀花¶
黄白枝頭相間(去/聲)垂伏硫制汞有靈竒設如王衍花間¶
立阿堵應同概屏(上/聲)之¶
　　　茉莉¶
<pb:KR4f0005_WYG_253-23a>¶
明珠朶似蚌呈胎香與色都不讓梅底事犁然判髙下¶
為他弗向雪中開¶
　　　滴滴金¶
㸃注誰教金滴滴可能實用濟單貧黄花便是開如菊¶
知㝎難欺栗里人¶
　　　凌霄¶
翠蔓朱華嬝嬝柔陸離摇曳足風流饒伊縱有凌霄志¶
不附喬柯嘆末由¶
<pb:KR4f0005_WYG_253-23b>¶
　　右夏花十二種¶
　　　秋葵¶
秋葵朝夕解傾陽宗奭明言别種詳(按㓂宗奭云秋葵/與蜀葵别種非蜀)¶
(葵中黄/色者)若說蜀中黄者是其人擬合子瞻當¶
　　　紫薇¶
穠姿輕態綴枝斜舞學驚鴻披暈霞何事中書竟改號¶
唐家人物忒耽花¶
　　　建蘭¶
<pb:KR4f0005_WYG_253-24a>¶
訝似左徒句改常(椘辭春蘭兮秋菊李時珍曰生/近䖏者春花生福建者秋花)却看¶
閩嶠有竒芳秋中每共荔支到(每嵗秋中福建貢荔/支因便進建蘭數盆)熨¶
齒甘輸撲鼻香¶
　　　秋紗(即剪紅/紗也)¶
砌角墻邊趣㝡殊盈盈常湛露華濡香閨省識秋風到¶
預剪紅紗製五銖¶
　　　秋海棠¶
木根草本不同流誰把楊妃判與秋似是樂天露消息¶
<pb:KR4f0005_WYG_253-24b>¶
依然委地玉搔頭¶
　　　藍雀¶
無情無苦有情癡草卉無心雀有知開謝適然原自得¶
比方翼者又何為¶
　　　錦葵¶
淡紫深紅麗蕊繁開時頗足張(去/聲)秋園如荍應憶詩人¶
戒况我所司風化原¶
　　　萬夀菊¶
<pb:KR4f0005_WYG_253-25a>¶
花大如盃金作色瀼瀼瑞露湛瓊巵設云擬獻南山夀¶
未識華封堯所辭¶
　　　紫茉莉¶
茉莉名同香乃遜㸃脣(花/)傅面(子/)助粧嬌白猶半得梅¶
之色至紫堪嗤去益遥¶
　　　桂花¶
色香比似此花無一穂一枝儘不孤何事白家癡少傅¶
還思月府種雙株¶
<pb:KR4f0005_WYG_253-25b>¶
　　　菊¶
黄花開矣秋臨九數(上/聲)典東籬作美談祗恐淵明應暗¶
笑被人屢舉轉難堪¶
　　　芙蓉¶
一株照影碧江濵不是東家漫學顰試看盈盈脉脉際¶
分明當日浣紗人¶
　　右秋花十二種¶
　　　長春¶
<pb:KR4f0005_WYG_253-26a>¶
開花四季號長春疊出鮮葩月月新黙對芳叢思致語¶
可當不太費精神¶
　　　紫蘭¶
南開冬季北開夏月令公評㝎孰徴幽客設如為釋子¶
知他應是紫衣僧¶
　　　枇杷花¶
白花如雪雪中放竟與梅香讓不多(髙啓見枇杷詩落/葉空林忽有香踈)¶
(花吹雪/過東墻)嘉甫(張/)一時徴故事却教詭辨發東坡(見冷齋/夜話)¶
<pb:KR4f0005_WYG_253-26b>¶
　　　山茶¶
玉茗名因葉類茶凌風傲雪嚲枝斜瓊漿滿貯瑪瑙椀¶
分付裴航認莫差¶
　　　水仙¶
白石邊傍緑水隈玉人&KR0008;&KR0008;月明来淡粧合是江妃稱¶
(去/聲)得號縁何却屬梅¶
　　　瑞香¶
麝作輕囊雲作窩柔枝不勝體婆娑比丘設謂聞香得¶
<pb:KR4f0005_WYG_253-27a>¶
(見清/異錄)應是無端堕睡魔¶
　　　金盞¶
四時恒見有花開酒盞偏饒醒酒材合贈孤山林䖏士¶
月明斟滿酹寒梅¶
　　　山礬¶
雪為花色晩春妍伯仲寒梅及水仙未達黄家比物意¶
直稱冬卉豈其然(本草云山礬三月開花繁白如雪春/風堂随筆稱南歸見堂下有海桐花)¶
(即山礬也因憶山谷賦水仙云山礬是弟梅是兄但白/花爾却有嵗寒之意觀此則山礬實開於深春而非冬)¶
<pb:KR4f0005_WYG_253-27b>¶
(花黄庭堅亦第以色白/相比喻非與梅同時也)¶
　　　蠟梅¶
色欠晶明香郁烈寒英衝臘滿枝芳羶薌問自伊誰始¶
仿彿其人亦姓黄(王直方詩話云蠟梅山谷初見/之戯作二絶緣此盛扵京師)¶
　　　探春¶
品格丁香頗相似贏他朔節放花仍東皇消息誰探得¶
㨗報羣芳屬爾能¶
　　　迎春¶
<pb:KR4f0005_WYG_253-28a>¶
探得春来春復迎花於春亦特多情謂他不必争時刻¶
㑹見欄前紅雨并¶
　　　雪蕉天竺¶
天竺冬蕉相間(去/聲)斜珊珠瓊葉雪交加漫嫌看到無花¶
䖏白白紅紅正是花¶
　　右冬花十二種¶
　　熱¶
寒暑運四時夏炎庸可少三日未作雨赫騰朱日皦土¶
<pb:KR4f0005_WYG_253-28b>¶
潤歊益蒸微風静林表籌農實覺宜助長(上/聲)期萬寳撫¶
民廑宛暍寧無怨咨抱傍晩山吐雲復雨誠復好一洗¶
欝陶威書史暇探討¶
　　夜雨(閏五月/望日)¶
熱甚思量一雨湔晩雲靄靄吐遥天素娥隠現未孤閏¶
列缺飛騰旋(去/聲)倒泉五日期真合符節(常謂五風十雨/其常也暑候即)¶
(五日一雨/更稱時若)中宵霈益響簷椽盪蒸流爽須㬰耳髙枕紗¶
衾宜是綿¶
<pb:KR4f0005_WYG_253-29a>¶
　　和闐玉漁翁¶
于思貌亦醉漁如捕得修鱗籃納諸却是和闐河畔者¶
罷其撈玉乃撈魚¶
　　溪亭對雨(閏五月/十六日)¶
夜雨朝微間(去/聲)暑雲辰更濃霏空時㫁續作勢更舂容¶
滌熱開清抱宜時利老農小民怨重廑無刻可忘恭¶
　　夜雨(閏五月/十六日)¶
自辰達酉作連隂足矣無需更膩霖入夜霈霶聞隔牖¶
<pb:KR4f0005_WYG_253-29b>¶
數(上/聲)更(平/聲)展轉懶安衾今宵仍是昨宵景盼雨翻為畏¶
雨心未必三農如此切莫将容易視君臨¶
　　喜晴¶
詰旦雨已微卓午雲遂散天色碧於藍髙樹蟬聲喚雨¶
足晴實佳凉風拂閣殿此喜同農夫豈僅侍臣見過望¶
纔一夕載月猶堪玩¶
　　晚晴落照¶
絮雲一片無下舂益晃朗爓爓翻樹葉流麗風含爽漲¶
<pb:KR4f0005_WYG_253-30a>¶
水亦云消平湖澄漭沆一以乗晩凉一以散欝想遂命¶
漾筠舟(平安月鏡居以/湘竹為舟屋)徐待月之上¶
　　詣¶
　暢春園問¶
皇太后安作¶
昨夜雨誠大¶
慈恩免問安(十六日傳詰朝請行謹安因夜雨較大緩/  皇太后差人止    遵    懿㫖展)¶
(一/日)今晨晴更爽趨詣敬承¶
<pb:KR4f0005_WYG_253-30b>¶
歡水殿夏宜清風疏浦正寛¶
康强綿福履錫類萬方觀¶
　　題鑑逺堂¶
勑政既已畢書屋别討源(問理事安退/每    扵此)輕雲復爽風昆¶
明景可論肩輿過石橋舊有溪堂存窓俯碧琉璃瀲灔¶
波微翻循名思責實寧因玩潺湲近或有所蔽鑑逺豈¶
易言¶
　　望蟾閣¶
<pb:KR4f0005_WYG_253-31a>¶
名曰望蟾閣從無試眺眸(閣在昆明湖上/従未夜逰於此)曉輪權當夕¶
(曉月偶一二/遇向亦有詩)夏日爽如秋興寄白榆宇製規黄鶴樓(是/閣)¶
(製如武昌/黄鶴樓)設云武昌是崔句孰能儔¶
　　澹㑹軒口號¶
四面湖光中水居虚明澄照印如如既云澹矣於何㑹¶
心不波時趣有餘¶
　　景明樓¶
水誌昆明足蘭舟䖏䖏通隄形亘南北湖色界西東雲¶
<pb:KR4f0005_WYG_253-31b>¶
榭欲臨彼鏡樓恰在中徘徊因易舫遂渡芰荷叢¶
　　睇佳榭¶
昆明水長祗旬餘到䖏鳴榔可泛諸却又愁多不愁少¶
人情無定竟奚如¶
湖西南角有佳䖏巖榭睇佳因以名波態嵐光斯合㑹¶
今年問景乃初行¶
千重水樹入鏡鑑㡬疊雲峯標畫圗兩兩三三舩續到¶
不殊蕉石望明湖(是䖏亭臺規仿西/湖蕉石鳴琴為之)¶
<pb:KR4f0005_WYG_253-32a>¶
　　暢觀堂¶
巖堂據崇頂向逺攬虚明氣接西山爽水臨北渚清雲¶
霞歸岫澹荷芰映波榮底事為觀暢雨暘近適平¶
　　懐新書屋¶
書屋窓向西稻田凡數頃雨潤日晅之芃蔚簇新頴廽¶
思望澤時日夜心耿耿既霑復慮多盼霽仍怲怲即今¶
晴實佳額手稍徼幸然豈敢自娛三秋待猶永書屋付¶
不知漠然虚以静¶
<pb:KR4f0005_WYG_253-32b>¶
　　玉帶橋¶
長隄雖不姓髯蘇玉帶依然橋様摹盪槳過来忽失笑¶
笑斯著相學西湖¶
　　水村居¶
㡬家連郭外一水到門前左右雞豚社髙低黍稻田可¶
因驗民計益切祝豐年茅土風猶在小停著繫船¶
　　詠痕都斯坦白玉盃¶
痕都撈玉出河濵水磨(去/聲)磨(平/聲)成製絶倫百瓣細攅稳¶
<pb:KR4f0005_WYG_253-33a>¶
承足雙葩夾輔巧持脣瓊瑶自古来西域精緻而今勝¶
玉人不以飲醪以啜茗戒㢤惡㫖乆書紳¶
　盃圎而橢口四出趺攅菊英下圍敷葉十二左右長¶
　葉各一上出及盃脣稍外偃復有兩花下垂承以短¶
　葉可用執玉既瑩浄製薄如紙良材巧琢非中土玉¶
　工所能仿彿也¶
　　題惲夀平臨各家畫冊¶
　　　慈竹慈鴉(范寛/)¶
<pb:KR4f0005_WYG_253-33b>¶
慈竹叢生伯仲扶更看傍晚集慈烏怡情花鳥将山水¶
寓意何如此善乎¶
　　　栁堤春牧(恵崇/)¶
蘸影輕黄上栁絲緑蕪新水牧塲宜村童卧背眠方熟¶
牛瘦春忙正不知¶
　　　晴巒暖翠(黄公望/)¶
平逺山根浸水湄暖烘日色翠含滋林巒豈必規規倣¶
却是精神入大癡¶
<pb:KR4f0005_WYG_253-34a>¶
　　　雲生泉湧(趙孟頫/)¶
山出浮雲幻晦晴泉垂絶澗闖然鳴髙人對坐相評較¶
山色泉音一體清¶
　　　碧山雨意(髙克恭/)¶
矗矗春山濯翠鬟漲増春水瀉潺湲泉聲却襍雨聲落¶
難與分疏是此間¶
　　　江山勝覽(趙伯駒/)¶
倚巖髙閣俯長流江面風帆来往舟記得金陵永濟寺¶
<pb:KR4f0005_WYG_253-34b>¶
寺樓縱目作清遊¶
　　　小赤壁圗(董其昌/)¶
松江何不可黄州大小應齊荘氏周恰是香光賦詩䖏¶
漫疑玉局作詞逰¶
　　　花溪月影(李唐/)¶
微雲輕籟晚昏黄澹沱平湖進野航月影溪聲留不住¶
雅宜如是閱花光¶
　　　叢篁碧澗(管道昇/)¶
<pb:KR4f0005_WYG_253-35a>¶
野彴流泉落瀑音叢篁夹徑翠森森小亭石畔人蹤絶¶
作者應知寓意深¶
　　　溪山積素(李成/)¶
雪霽東山素尚凝清溪一棹泛空澄伊人耐冷非無謂¶
鍊得精神朗似氷¶
　¶
　¶
　¶
<pb:KR4f0005_WYG_253-35b>¶
　¶
　¶
　¶
　¶
　¶
　¶
　¶
御製詩三集巻九十¶
