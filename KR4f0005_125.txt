# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.510116
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷六十七
<pb:KR4f0005_WYG_125-1a>¶
欽定四庫全書¶
御製詩二集巻六十七¶
　古今體九十八首(丁丑二/)¶
　　駐蹕徳州行宫作¶
行春南去三千里問俗東来第一程但得清塵儘表敬¶
豈期作室儼觀成星橋銀樹婪燈燦火棗金芝應莭榮¶
入夜肩輿不呵禁為田久矣此民情¶
　　再依¶
<pb:KR4f0005_WYG_125-1b>¶
皇祖徳州即事詩韻¶
去嵗告功至紅旗又報初元戎堕詭計未讀六韜書¶
闕里兹弗臨遣¶
祭瓣香肅翠䍐指江南早喜東風燠¶
　　賜山東廵撫鶴年¶
粤海旬宣久青齊治(平/聲)撫掄嘉伊品犖犖為我牧元元¶
坐鎮青油幕扈隨紫氣軒驅馳何足貴善政勉徐源¶
　　王翬千巗萬壑圗即用其韻¶
<pb:KR4f0005_WYG_125-2a>¶
日照層峯罨翠烟精神入在搆圗前空林阿閣風旛静¶
便是四禪天上天¶
　　麥二首¶
鳴鞭過禹城塍麥綠方萌經雪膏猶潤迎風浪未生宣¶
言避騰躙滿意入吟評野老脩春耒行将舉趾耕¶
春入年前早南来氣復暄芃烟新染翠茁壠宻含温農¶
務從頭起民依箇裏存兩岐寧上瑞普穫乃真恩¶
　　徒駭河¶
<pb:KR4f0005_WYG_125-2b>¶
神禹治河乃㝡神當時猶致人徒駭三千年後智非禹¶
問勝此任誰能觧徒駭迤北鬲津南其間大都九河在¶
相去乃至二百里同為逆河方入海今河不過數里餘¶
安得修防不日殆将欲棄地譲之水億萬生計嗟瓦觧¶
即禹治今河應難是吾蒿目所以乃¶
　　降㫖加賑去嵗被水五州縣¶
去嵗河北溢乃自無隄䖏填築失疎略遂有奪溜慮(河/至)¶
(孫家集以北無隄黄河漫流所過汕刷成渠者水落後/一一填築以禦来嵗汎漲上年河臣經理踈略致黄河)¶
<pb:KR4f0005_WYG_125-3a>¶
(北流㡬至奪溜亟命大臣堵塞而當河溢時上流/諸州縣積潦無可宣洩東省魚臺等䖏遂至成灾)茭楗¶
亟堵塞乃得歸故路積水則已多五郡當其劇尾閭苦¶
泥淤當春尚沮洳涸田正需時耕犁早云誤新正例施¶
恵加賑曾頒諭今来縁南廵民艱悉經度何妨一再加¶
蘇此惸獨庶嗟爾親民官推行體休助¶
　　晏城¶
彰君賜固服桓子執彼鞭猶慕史遷羸馬敝車一時耳¶
晏城千古屬斯賢¶
<pb:KR4f0005_WYG_125-3b>¶
　　雪三首(正月二/十二日)¶
東風拂幰車稷雪忽交加沿路勢添宻依人飛故斜連¶
塍蔵緑毯大野捲銀沙既慰還因慮寧無凍麥芽¶
行營午駐驆六出尚漫漫坐我氊廬暖思人布帳单收¶
来煮小鳳望去舞翔鸞功徳明當莅(方山靈巖寺㝡/髙處曰功徳頂)千¶
巖積素㸔¶
廣甸含膏潤問知冬雪多得斯誠益善惟是奉中和澤¶
被東南畆花開頃刻科皇州七百里霑否憶如何¶
<pb:KR4f0005_WYG_125-4a>¶
　　玉水¶
玉水千秋䕶玉符豐齊野井各争隅清流漫歎無南史¶
紀載皆然獨此乎¶
　　再依¶
皇祖南廵過濟南韻¶
清蹕重過歴下城栁絲遲放麥芽生觀民未覺足衣食¶
敷政深慚措治平繩¶
武勉思堂構肯祝¶
<pb:KR4f0005_WYG_125-4b>¶
釐欣願海山盈靈巗聞道多奇秀佳氣遥看馬首横¶
　　過濟南雜詩疊舊作韻¶
濟城重過又春辰老㓜迎鑾意㝡親廵狩寧縁適一已¶
馳驅亦復厪多人¶
大清河復小清河欲悉民艱緩轡過祗有平陵不重到¶
恐防憶舊淚汍波¶
五嵗神童亦自賢誰知深恨觸悲絃(濟南貢生張廷琞/之孫永清五嵗能)¶
(背誦樂善堂全集戊辰東廵時其祖携来迎駕命入行/營    聖母中宫皆加賞賚而悼慧皇子䘮甫逾月以)¶
<pb:KR4f0005_WYG_125-5a>¶
(故數孝賢皇后觸懐悲痛雖/天  使然亦情所不能已云)那堪嶷嶷将成冠鞠&KR0957;趨¶
迎蹕路邊(是日其祖復携迎駕問/已十四嵗尚未入庠云)¶
春雲又復暗遥天(辛未過此/亦逄雪)六出霏霏筞騎前稍可歴¶
城不入望為予埋恨是輕烟¶
　　曉發崓山¶
雲封昨過蔵松色(崓山上/多松)雪積今看繢巘姿清致山程¶
逄不易却教囬首立移時¶
雪後春朝生峭寒輕裘暖幰意遑安為他道左来黎庶¶
<pb:KR4f0005_WYG_125-5b>¶
粗布衣猶纊絮单¶
連朝劇暖換棉装一雪青郊頓作凉凡事如斯難逆料¶
鞠躬誰是昔南陽¶
春山迤邐度朝晴卓午還逄薄暖生旅况暄寒人自備¶
所欣連壠麥方萌¶
　　駐蹕方山¶
濟北名山駐玉符欣扵始遇暢清娱梵宫髙下羅諸岫¶
行殿樸淳别一區容膝已安謂多矣奇觀何限詎窮乎¶
<pb:KR4f0005_WYG_125-6a>¶
潤州此去棲霞攬吉甫均標十道圗¶
　　靈巗寺¶
方山亦有靈巗寺吳下靈巗不獨靈立字安名由箇箇¶
今来古往鎮亭亭砌瓴塔尚干雲矗卓錫泉常注竇渟¶
希有佛曽出現地既云希有現何形¶
　　題靈巗寺八景¶
　　　巢鶴巖¶
法定開山有鶴瑞羽衣皜皜駐雲峰至今月白風清夕¶
<pb:KR4f0005_WYG_125-6b>¶
仿彿東坡夢所逄¶
　　　甘露亭¶
泉疏甘露淙淙注亭子因仍甘露名用汲誰工註爻象¶
馬遷曽是歎王明¶
　　　卓錫泉¶
泉臨卓錫一亭幽萬壑千巗景畢收㝡喜東南縹緲處¶
澄公常共朗公逰¶
　　　摩頂松¶
<pb:KR4f0005_WYG_125-7a>¶
髙松西指為求經般若真詮泯色形假使虬枝觧更向¶
定知糟粕是青寧¶
　　　鐵袈裟¶
片鐵為衣狀水田滄桒㡬閲鎮精堅誰云五葉一花止¶
試㸔伽犁萬古傳¶
　　　白雲洞¶
靄靄英英相後先穿雲忽上白雲巔春郊方待一犁雨¶
便可為霖潤大田¶
<pb:KR4f0005_WYG_125-7b>¶
　　　雨花巖¶
峯枝澗葉未芬芳祗有天花撲鼻香㡳事坐来都不著¶
維摩室裏即斯床¶
　　　愛山樓¶
縈青繚白相(入/聲)氤氲無色聲天大塊文著箇横樓真恰¶
當四時佳氣與平分¶
　　靈巖寺西入石路用唐劉長卿韻二首¶
峯雪全皴柏蹊春未㸃苔寒鐘雲表落濺瀑澗邊囬逰¶
<pb:KR4f0005_WYG_125-8a>¶
目無暇接悦心初度来佛原不礙古士亦得稱開境自¶
苻秦闢松猶元奘栽石泉信清冽便可試茶杯¶
旛影標今掲碑痕戴古苔金繩重(去/聲)輪奐貝葉鎮昭囘¶
偶歩長卿韻兼思太白来峰形皆内抱谷口獨西開石¶
路夤緣入春翹次苐栽應真渡何代鷗鳥不驚杯¶
　　賜河南廵撫圗爾炳阿¶
連疆迎蹕路重穡問農田所幸嵗非歉還欣雪被駢安¶
民惟擇吏樂後毎憂先中土風猶樸斯冝正直宣¶
<pb:KR4f0005_WYG_125-8b>¶
　　題方方壷山水¶
世上山川未此逄方壷應冩自逰踪雲間試問相招侣¶
祇有王韓與太容¶
　　過泰山再依¶
皇祖詩韻¶
方山一宿停清蹕泰岱巗巖見舉頭南指遥程春曉發¶
東来紫氣馬前浮¶
聖踪永古並崇嶽¶
<pb:KR4f0005_WYG_125-9a>¶
愷澤扵今在列州縦是瞠乎嗟莫及¶
覲揚敢不念深留¶
靈巖石路盤山趾齊甸春光動陌頭案衍遥從西峪度¶
巃嵸不礙曉烟浮瓣香寸意馳仙闕輿地孤標俯魯州¶
憂樂向来何處著思量結習豈應留¶
　　望岱廟寄題¶
泉林取路向西移敬仰¶
崇祠一念馳作鎮配¶
<pb:KR4f0005_WYG_125-9b>¶
天首五嶽(廟中配/匾曰)　(皇祖御書/  天作鎮)居方出震佑嘉師唐槐¶
漢柏應依舊秋月春風又㡬時香帛太常依例遣(車駕/經山)¶
(東境禮官奏遣大臣賫香/帛告祭岱宗脩故事也)祈年惟是禱無私¶
　　暖¶
雪後昨生寒方慮麥芽凍連朝晴變暄暖氣陽烏送莩¶
甲正藉潤復陶可勿用舉趾喜農夫于役慰僕従協時¶
慎燠寒契理研錯綜¶
　　賜山東學政謝溶生¶
<pb:KR4f0005_WYG_125-10a>¶
聖賢桒梓地俊秀鑑衡司勝任誠非易不鰥在有為遷¶
喬思已早刈椘念人遲士習民風倡朂哉法則持¶
　　陸治清秋放棹圖即用其韻¶
製得荷衣不礙凉傍林閒泛綠楓香舉頭不為看山色¶
愛㸔山腰素練光¶
　　渡汶河¶
三汶兹為大千秋帯魯郊原山溯源出濟水滙流交凍¶
觧遅蒲刺波清下鷺㧓方春生飬候未擬網罛抛¶
<pb:KR4f0005_WYG_125-10b>¶
　　填倉日二首¶
　　前章即景後章抒懐¶
春朝廿五客中過烟火千村入詠歌莭以俗傳聊聽(去/聲)¶
俗義縁多稼豈辭多九州誠使倉箱足萬姓自然長㓜¶
和旋頋迎鑾總總軰盡資衣食計如何¶
屈指為朞十二過(慧賢皇貴妃以乙/丑年是日薨逝)可堪囘憶是耶歌¶
悲歡展轉都来幻嵗月推遷積以多永巷羣維式儀則¶
中宫素復喜祥和不三年又辭予去(辰孝賢皇后以戊/  三月崩于徳州)¶
<pb:KR4f0005_WYG_125-11a>¶
(舟/次)難向君平問若何¶
　　復雪三首¶
曉報濃隂羃逺巒雨緣春暖雪緣寒雖然膏澤無分别¶
恐醸嚴凝意未安¶
六出昨逄頗益麥千林今訝復装梅設云入畫斯誠善¶
而我寧因㸔畫来¶
霏霏著地旋消融積䖏都無一寸䝉歴覽吾心方稍慰¶
午餘還放日輪紅¶
<pb:KR4f0005_WYG_125-11b>¶
　　過泗水¶
輿梁飲練流清泗知是靈源負尾来阿那松隂石上好¶
旋當文火試茶杯¶
　　至泉林二首叠舊作韻¶
無多室宇淳而朴咫尺泉林秀且明芳勒杏花春未放¶
素皴杞樹雪初晴忩櫺好景随心㑹壁額前題向客迎¶
民氣安和嵗中上省方緣此一怡情¶
稧辰昨嵗雨餘至春孟今朝雪裡来宫是¶
<pb:KR4f0005_WYG_125-12a>¶
仁皇曾駐憇輦扶¶
聖母喜趨陪西瞻¶
曲阜増顒爾南指江鄉已近哉不異前兹惟問夜軍書¶
籌畫為偟徊(去嵗駐此已覺紅旗馳報俘虜為偽督令/筞楞等進兵終以路逺遷延坐失事機而)¶
(逆醜未獲懐首鼠者旋復猖/獗故今嵗更籌進兵致討耳)¶
　　再題泉林行宫八景¶
　　　近聖居¶
髙齋樸斵適居安暎帶清流多激湍拈筆還思去藻句¶
<pb:KR4f0005_WYG_125-12b>¶
新題近聖額簷端¶
　　　在川處¶
石罅淙淙清且漣如斯不舎向長川名依夫子垂終古¶
理註魯論在目前¶
　　　鏡瀾榭¶
石髪經冬碧轉深毎来曲榭必憑臨開奩設以菱花擬¶
定是秦臺照膽金¶
　　　横雲舘¶
<pb:KR4f0005_WYG_125-13a>¶
曲抱廽廊鏡様圓三間虚榭聳中天有時一片雲生彩¶
恰似廣寒霄漢懸¶
　　　九曲彴¶
溶溶春水漾蘭苕碧柱朱欄窣栁條合是武夷㝡深處¶
便當屧歩躡虹槗¶
　　　栁烟坡¶
新稊欲放曉寒輕低泮朝烟一縷横今嵗春来莭令早¶
已憐舉眼盼清明¶
<pb:KR4f0005_WYG_125-13b>¶
　　　古䕃堂¶
古樹曽經䕃古人今人對樹樹如新由来樹不知今古¶
知者誠為未出塵¶
　　　紅雨亭¶
一亭文杏四隣圍寒勒花枝未染緋却憶去年臨上巳¶
垂簾紅織雨霏霏¶
　　過䝉山¶
辛未廵江國路徑東䝉東兹因駐泉林取道魯附庸乃¶
<pb:KR4f0005_WYG_125-14a>¶
在䝉羽陽顓臾考古封逥首望雲巖(府志䝉山頂/有白雲巖)嶊崣¶
扶鬰蔥昇仙傳賀元躬稼憶承宫是時春雪霽半積半¶
已融其陰積必多前況想像中山靈許藉問何以巧遇同¶
　　䝉陰積雪再依¶
皇祖詩韻二首¶
城過顓臾憶古封南巡為省織將農䝉陰雪復賡¶
前韻¶
大塊文章占素峯¶
<pb:KR4f0005_WYG_125-14b>¶
平田融未麥根封為問農言不害農却繢前遭景如舊¶
㡬層積玉在嶤峯¶
　　望䝉山雪色再成叠舊作韻¶
積雪䝉山又昔同行軒妙趣静憑中蘇家詩愛尖吟軾¶
王氏畫㸔皴是䝉路指東南迎暖日首逥西北峭寒風¶
遐心憶到伊犁塞佇待王師早建功¶
　　賜江西廵撫胡寶瑔¶
疆連趨逺迓陛見忘纔廽(胡寶瑔上年来京陛見十二/月方囬任適奏摺云来迎駕)¶
<pb:KR4f0005_WYG_125-15a>¶
(則已起身矣/故不復止之)何必拘當覲殊為多此来鄉原擅魚米令¶
莫恃風雷休養藏民富勤宣善輔裁¶
　　董源蒼嵐拄杖¶
隔林茅屋到嫌遲屧歩溪邊欲訪誰借問手中笻竹杖¶
當年可是右軍遺¶
　　度祊河¶
鄭宛歸魯泰山祊因以名河出大筐清浚合流波益浩¶
萬松(山/名)如在水中央¶
<pb:KR4f0005_WYG_125-15b>¶
　　鄪城覽古¶
季友初頒邑南遺乃築城庶㡬僕文出不改井桓成(城/中)¶
(有桓子井世/傳羵羊出也)無度卑公室有權擅上卿名言思史墨宜¶
慎器和名¶
　　萬松山小憇¶
衆山多濯濯一嶠獨蒼蒼想有靈祗䕶如㸔圗畫張清¶
齋梵宫側古籟午隂凉小憇登程去拈毫興已償¶
　　賜河東總河張師載¶
<pb:KR4f0005_WYG_125-16a>¶
䟽㵸期嘉績修防董衆寮詎予惟使過勵汝尚更調(張/師)¶
(載前任江南副縂河以狥庇悞公與髙斌同獲罪既念/其人素謹朴復加錄用茲命代白鍾山為河東縂河俾)¶
(得改絃/自効)法在遵潘馴文寧藉鮑昭魚臺全涸未舉趾待¶
春朝¶
　　王右軍故里¶
渡江王氏挈宗随遺得書臺與筆池佳話千秋率如此¶
荒榛難辨跡然疑¶
　　孝子里¶
<pb:KR4f0005_WYG_125-16b>¶
故里相隣孝感河猶傳躍鯉出凌波一斑已自足千古¶
更佩䖍刀意若何¶
　　度沂水¶
歸壑輸淮泗遥源帶魯齊跨川橋影直隔㟁栁烟低沙¶
渚纔浮漲春流尚挟澌馬陵隔清沭古諺豈無稽(諺云/沂沭)¶
(不相/見)¶
　　題管道昇蘭竹¶
飄蕭幽谷香相将日暮倚設非箇中人問誰觧圗此¶
<pb:KR4f0005_WYG_125-17a>¶
　　正月晦日作¶
今年正月又臨晦九十春光已度三未覺芳菲鋪路首¶
却欣風物報江南憶梅水部真稱絶(沂州境内有/何遜憶梅亭)選句¶
考功早獨堪(用唐景龍/評詩事)斥鹵民艱應細諗百家村畔每¶
停驂¶
　　賜原任大學士史貽直¶
歸林縁䑛犢辭閣匪思鱸能改無過矣知仁何礙乎迎¶
鑾方出户資政挈同途風度猶然在江山秀助腴¶
<pb:KR4f0005_WYG_125-17b>¶
　　髙克恭山水¶
山色将雲態若無若有中神傳吳白下津逮米南宫低¶
樹村連暗廽蹊路轉通卜居定誰氏仿彿是韓終¶
　　二月朔日入江南境六韻¶
仲月日臨吉江南境入徐觀民因露冕策馬毎辭輿欣¶
㸔尊親意還頒寛大書洊灾常厪爾加賑莫稱予尚恐¶
向隅者未沾霈澤餘咨良二千石文視可銘諸¶
　　再依¶
<pb:KR4f0005_WYG_125-18a>¶
皇祖示江南大小諸吏韻¶
國本重惟民反裘譬負棷有来長民官聽予一言剖嗟¶
此澤國區灾沴流行久蠲賑恵縦施未覺蘓黔首溝壑¶
有向隅奚稱民父母邇来雖轉旋餘糧寧棲畆省方為¶
觀民已隔六載後與我共治者豈非賢太守須知足衣¶
食始可言孝友設教法¶
放勲色飬奉¶
慈夀五言示予志朂㢤慎毋負¶
<pb:KR4f0005_WYG_125-18b>¶
　　霧八韻¶
靄靄布層霄瀌瀌羃逺椒寧徒稱十里却是遇連朝江¶
浙景云近瀟湘畫若描綿鋪宿麥縷珠綴嫩楊條藏處¶
迷山寺度来封野橋衣如装弱毳帽訝惜豐貂乍可因¶
風散旋㸔見晛消貪程行忽到還喜不知遥¶
　　王寵髙樹虚亭¶
識得吳中派愛㸔雲外皴問他虚四柱所待是何人¶
　　賜江南總督尹繼善¶
<pb:KR4f0005_WYG_125-19a>¶
幕府山邊開幕府風規得似茂𢎞無保釐務佈兆民福¶
清蹕寧求一已娱静柝久曾歴數省建牙今復鎮全吳¶
吏民相習休云易朂爾思艱莫漫圗¶
　　麥苖¶
露浮全帶潤壠覆欲生香可識南邦暖較扵魯甸長徒¶
觀浪猶静尚覺雉難藏邳宿經灾後冀兹接夏糧¶
　　度永濟橋作歌¶
長橋接㟁亘邐迤留孔多縁瀉潦水上承駱馬下六塘¶
<pb:KR4f0005_WYG_125-19b>¶
節宣見為濟運起有司除道欲就夷逕度河灘橋仰視¶
漲痕㡬欲與橋平是今所行乃河裏溝澮可盈河詎可¶
知艱慚無治法爾石砥中復多斷缺問因去年浪所毁¶
何不亟修云有待廽鑾次第方經理徃来通衢賴此存¶
夏霖轉瞬其何恃發帑鳩工勿再延永言顛末識所以¶
　　復降㫖加賑江南被灾州縣詩以示總督尹繼善¶
　　　及地方大小諸吏¶
新正寛大詔蠲欠江浙暨翠華昨發軔加賑已次第兹¶
<pb:KR4f0005_WYG_125-20a>¶
入江南境宿桃目所擊(叶/)百家鮮積糧麥苖猶在地夏¶
收云尚遥是冝善安置吾民藍縷多嗟此飢寒輩洊灾¶
乃若斯應慙誰所致養老及賙貧雖日頒緹騎(命親随/侍衞䓁)¶
(齎飬老牌以賜髙年其/貧窘者則給以白金)尚念溝壑惸匍匐或艱至已加¶
寧再加茒簷庶均逮以及安慶屬一例俾霑賜既毋事¶
催科其善勤撫字漏巵何處無莫使侵胥吏¶
　　隄上漫成四首¶
避濘因為隄上行不妨百里略紆程(辛未取直修路至/直𨽻厰而雨後多)¶
<pb:KR4f0005_WYG_125-20b>¶
(泥濘從人苦之今嵗乃從運隄雖多行/及百里而舊隄無事多修且避濘云)僕人莫謂仍前¶
近豫立應知幸遇晴¶
楗茭隄上積崇墉意外云當備急工帑項嵗支應用此¶
未經見處可能同¶
夹束雙隄中運河秋霖隄外尚渟波黄流咫尺臨西㟁¶
蹙額修防竟若何¶
有隄未若無隄好既有安能復使無大禹為臣君是舜¶
想當束手況云吾¶
<pb:KR4f0005_WYG_125-21a>¶
　　草色¶
草色南来日見添緑含生意入輿幨平平鋪毯烟低縷¶
灧灔擎珠露在尖隄外毎教遲白舫陌頭還㸔暎青帘¶
當春細物均知樂嗟我灾民未引恬¶
　　運河¶
厹猶經古縣窰口溯新灣隄上㸔流注雲邊辨往還舳¶
艫期用渉名利孰長閒憂隐黄淤後瀹䟽筞正艱(黄河/挟沙)¶
(以行流急則藉以刷沙上年孫家集漫溢㡬致奪溜而/毛城舖旁洩者不早為築塞經流既緩沙積河淤為憂)¶
<pb:KR4f0005_WYG_125-21b>¶
(甚大特命督撫河臣亟/議莭宣之筞㑹同經理)¶
　　命總河白鍾山廵撫髙晉同往㑹商䟽濬荆山橋¶
　　　堵築毛城舖等工詩以示志¶
去秋河為灾乃在孫家集漫渠未填築遂致洪波吸亟¶
命事修防亦得成功立其如已洩波往往淤泥積荆山¶
橋下川較昔髙數尺微山乃倒漾沛魚今在澤黍恐不¶
能種而況兾收麥䟽瀹莫惜費此實目所急同時毛城¶
舖分流減来脉治標出無柰堤成應即塞而何值邂逅¶
<pb:KR4f0005_WYG_125-22a>¶
河臣數經易因循置度外廬鳯復遭厄二患均要務展¶
轉增反側㵼者塞其流渟者䟽其偪往哉相和衷宣防¶
勉奏績詎可惜一勞未敢期永逸但望夏田耕稍救民¶
殘息斯則宣力多豈在日扈蹕¶
　　栁三首¶
青青揺曵大隄邊逺帶輕㠶近罥烟春色南来排日報¶
㡬絲恰拂玉絲鞭¶
河官種栁有常程材備修防意本精却與長隄添畫趣¶
<pb:KR4f0005_WYG_125-22b>¶
新條覆畆綠縦横¶
揺金靄靄窣新蕪不繫風情冶且都比似皇州先一月¶
北南景氣騐差殊¶
　　閲中河¶
源逺復流長因清資刷黄¶
睿謨千載頌¶
聖澤萬年慶(康熙年間移運口於楊庄是為中河云/  聖祖親臨指示所開為萬世利賴)永¶
利風㠶旅常輸天庾糧平成期善守未敢事更張¶
<pb:KR4f0005_WYG_125-23a>¶
　　楊荘牐㳟依¶
皇祖詩韻¶
江國重廵六載餘翠華迤邐度彭徐河工此地多衝要¶
堤堰修防慎莫踈¶
廵春晴旭颺鞭絲敬仰¶
奎章漏㸃移底績繩¶
猷任胥重其難惟有寸心知¶
　¶
<pb:KR4f0005_WYG_125-23b>¶
　¶
　¶
　¶
　¶
　¶
　¶
　¶
御製詩二集巻六十七¶
