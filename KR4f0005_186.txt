# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:12.289475
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷二十三
<pb:KR4f0005_WYG_186-1a>¶
欽定四庫全書¶
御製詩三集巻二十三¶
　古今體九十九首(壬午七/)¶
　　蘇州啟蹕作¶
兩日駐行旌黄龍發水程不耽惟我志略戀是民情吴¶
㑹歌聲逺惠山秀色迎東南風恰好卓午到舟營¶
　　雨中逰恵山寄暢園¶
春雨雨人意恵山山色佳輕舟溯源進别墅與清皆古¶
<pb:KR4f0005_WYG_186-1b>¶
木濕全體時花香到荄問予安寄暢觀麥實欣懷¶
　　恵山寺疊前韻¶
每逢佳景喜題句率以鐫崖紀歳年是曰有為之法耳¶
逺哉無我祇如然愛聽春鳥閒彈梵懶與山僧坐講禪¶
一語何妨聊顧問即今悟處可曽圓(寺中猶有雍正年/間内廷行走僧)¶
　　戯題恵泉方圓二池¶
一脈流來疏兩池圓甘方劣志傳竒人情圓喜方斯惡¶
泉自淙淙自不知¶
<pb:KR4f0005_WYG_186-2a>¶
　　題漪瀾堂¶
四圍清泚繞書堂檐梠光翻漾鏡光乍可觀瀾知有術¶
因之㸃筆遂成章春隂瓊島雖數典(瓊島春隂有/堂亦額是名)冰洞¶
松菴詎易方緬溯東坡題額意崇情泉石託偏長¶
　　若冰洞¶
石甃方圓引側注攀躋更上小雲巒討源直到真源處¶
冰洞翻花萬古寒¶
　　駐蹕金山作¶
<pb:KR4f0005_WYG_186-2b>¶
秣陵將問古氐父暫浮江雨不妨兼驛(是日自丹陽城/霞閣發舟行八)¶
(十餘里申刻/即到金山)風全静渡艭水天憑几席花鳥列軒窓祇¶
合蠲諸慮誰云聲色摐¶
　　句容道中¶
揚子登舟指秣陵中途易馬度江乗菜花引蝶麥藏雉¶
畫裏溪村農事興¶
迤南峻嶺北長江天塹真稱險莫雙底事古來恃險者¶
豎旛頻見出城降¶
<pb:KR4f0005_WYG_186-3a>¶
小兒已長老年多縱令随觀不禁訶五十帛需七十肉¶
孜孜為慮應(去/聲)如何¶
　　慧居寺¶
峯嶺因何秀秀因泉石遭恰宜耆域擴底較蔣山髙禽¶
演無生偈松翻萬古濤闍黎惟守律不習坐禪逃¶
　　逰棲霞山¶
棲霞名寺遂名山㸃竄寧因字句間(本名攝山棲霞寺/名也今云棲霞山)¶
(或因避攝字/耳故戯及之)藥草攝生何不可乳泉滌慮恰宜閒偶來¶
<pb:KR4f0005_WYG_186-3b>¶
尋勝非耽静敢懈觀民正憶艱樸斲行宫居信宿對時¶
摛藻我猶閑¶
　　紫峯閣¶
峭㧞髙峯生紫烟峯顛松栢見齊年三間小閣開窓對¶
太華何殊玉井蓮¶
　　功徳泉¶
紫峯閣對青蓮壁下有泠泠功徳泉僂指不須數以八¶
論年詎止閲惟千何當古月臨澄照且看微風作細漣¶
<pb:KR4f0005_WYG_186-4a>¶
雖是山根畧疏剔由來得倍藉天然¶
　　棲霞行館作¶
行館樸而幽依然前度修軒窓無俗韻林壑有神投鳥¶
語花間出泉聲竹裏流玲峯院牆内趁暇一登逰¶
　　太古室¶
仰睎疊巘俯臨池宇宙以來原有之我自先憂後樂者¶
底須髙企子西詩¶
　　玲峯池¶
<pb:KR4f0005_WYG_186-4b>¶
天半渫天池玲峯四面竒五年纔一照為爾坐移時¶
山以萬丈計泉淙為有源下視溝澮盈豈可相衡論¶
老松髙百尺新松低數寸小草莫相欺㑹有凌雲分¶
澹澹含春日英英吐春煙野花姍入影也自一時妍¶
不肯瀉為瀑渟然守太初忽懷齊隱士亟命返肩輿¶
　　題張宏棲霞圖¶
勝逰冬孟挈良朋山寺棲霞冒雨登(見張宏/自識語)託興應於¶
前代隱劇談何礙法門僧却欣粉本峯姿對信是傳神¶
<pb:KR4f0005_WYG_186-5a>¶
繪事能松籟堵波率依舊微嫌池館較他増¶
　　萬松山房¶
名山駐清蹕乗暇探山春春山日以佳紅紫繪菲芬山¶
房萬松中古色千青雲不與世同調乃得意所欣謖謖¶
寒濤翻蔥蔥翠蓋勻金吾報行漏適可前塗遵十八公¶
如語原非箇中人¶
　　題般若臺¶
山鳥春前叫山花雨後開是云般若相那辨有無臺¶
<pb:KR4f0005_WYG_186-5b>¶
　　練影堂¶
山中一湖水借問是誰開識性易疏塞得源可溯洄軒¶
圖畧㸃綴練影足徘徊妙契澄清義觀民有事來¶
　　徳雲菴口號¶
淰淰復英英境真乾闥城不教餘結習得句便前行¶
　　九株松¶
謂似㑹昌曽有詩三三瘦骨挺仙姿祝¶
釐去歳香山㑹九老居然兩倍之¶
<pb:KR4f0005_WYG_186-6a>¶
　　疊浪崖¶
層疊竒峯作浪形大瀛海豎萬尋青漁人何物津輕問¶
祇合虚舟不繋停¶
　　見山樓¶
出樹有髙樓見山與額留由來一合相那問幾經秋崖¶
浪階前疊(疊浪崖/在其下)松濤窓外流如何僧紹後不復覯潛¶
修¶
　　幽居菴¶
<pb:KR4f0005_WYG_186-6b>¶
寒泉帶曲溪茂林鎻層嶁得趣以深逕納逺愛虚牖南¶
朝樓臺無太古雲山有幽居緬前賢今人稱(去/聲)居否¶
　　峭蒨室¶
幽居最幽處逕自石林穿剔土得飛壁劙沙出瀉泉蒼¶
杉濕垂露宻竹靄生烟結念屬峯頂無何便著鞭¶
　　登最髙峯作¶
登峯登合最髙峯風拂鬚眉雲盪胸下視鍾山諸培塿¶
綠瓊盆裏種芙蓉¶
<pb:KR4f0005_WYG_186-7a>¶
江山地險帶還襟守徳孜孜獨切心泐石長歌一再讀¶
(丁丑登最髙/峯長歌紀事)却教視冺去來今¶
　　話山亭¶
逰山歸來日未午院内山亭憩久許舉頭題額曰話山¶
不識誰賓抑誰主¶
　　石梁精舎¶
得逕琳瑯叢憩席烟霞宇遥吟目空濶俯暢意軒舉江¶
國既欣春呉雲復不雨山鳥與山花争妍真静所五年¶
<pb:KR4f0005_WYG_186-7b>¶
瞬息間石梁自太古¶
　　春雨山房¶
江國今年雨恰好行春無礙每逢晴晩來細㸃凌空灑¶
却喜山房善副名¶
　　武夷一曲精廬¶
巖根水繞階除步廊曲折雲疏擬議以成變化武夷一¶
曲精廬¶
　　京師得雨誌喜¶
<pb:KR4f0005_WYG_186-8a>¶
南國優逢春雨時早因北省繋遐思欣聞同日京畿遍¶
(三月十三日江浙優霑春雨今京師奏到/同日得雨寸餘近京州縣有報霑三寸者)信遞逾旬驛¶
路馳地潤得滋利已溥(去歳秋霖冬雪地脈實潤寸餘/以及三寸足滋春耕政不期過)¶
(多/)農耕為要喜堪知齊郊豫野均霑否大吏佳音佇待¶
之¶
　　燕子磯¶
峭壁挿長江孤鶱似飛燕西引幕府巒東接臨沂巘(叶/)¶
翠逕入丹崖花木繪明絢春風三度經每因駐雲䍐(叶/)¶
<pb:KR4f0005_WYG_186-8b>¶
設險信無過天塹夫何患南朝凡幾更臨流發浩嘆¶
　　逰觀音山永濟寺¶
縁壁飛樓鐵鎻牽下臨無地上惟天須彌海水依空住¶
棗葉龍宫現偶然¶
　　題永濟寺别室¶
逥廊曲折室三間峭壁當楹澗水潺不見聞聲羣鳥唄¶
無塵有色衆花鬘何來俞騎兹逰刹祇合枯僧此閉關¶
紛跪闍黎迎蹕路惜他頓置半朝閒¶
<pb:KR4f0005_WYG_186-9a>¶
　　駐蹕江寧疊舊作韻¶
寰中可數建邦區觀勝應教翠蹕紆山帶江襟誠劇地¶
家絃户誦久名都上逰雖遜闗兮洛偏處(上/聲)猶贏杭與¶
蘇守以金湯終在徳每懷殷鑒敬惶俱¶
　　賜安徽巡撫託庸¶
連疆來接駕咨政引同舟共濟義應繹勤宣業可修老¶
看身益壯人實食無浮虹宿被灾地欽哉善恤賙¶
　　賜安徽學政劉星煒¶
<pb:KR4f0005_WYG_186-9b>¶
每讀菁莪什渇然思育賢伊誰與我共造士得卿肩底¶
藉燃犀照應如冰鏡懸觀風要達隱詎止在文銓¶
　　賦得江漢朝宗(得宗字八韻題/試江南士子)¶
岷山濫觴泛嶓冢象天淙三澨峽流過九江川氣衝入¶
南垂禹蹟㑹北帶堯封是瀆首羣瀆朝宗惟地宗藏精¶
在箕斗戢浪息蛟龍來往濟商旅耕桑利士農海門滙¶
知近澤國勢觀重歸極保皇極吾滋絜矩恭¶
　　青溪曲三首¶
<pb:KR4f0005_WYG_186-10a>¶
春水溶溶碧鏡春烟嬝嬝輕絲逰目青溪一曲不舟也¶
覺便宜¶
栁緑籠隄欲暗桃紅照水猶妍橋上曽留笛步桓伊遺¶
韻悠然¶
流經舊内逶迤青蒲白芷差差所勝當年何事未汚膩¶
粉殘脂¶
　　謁明太祖陵¶
嬗謝都闗¶
<pb:KR4f0005_WYG_186-10b>¶
天運乗攘除非自本朝興代為翦逆當方革豈是因危¶
致允升常禁里民闌採木還教衛户謹巡陵省方近撫¶
前王蹟殷鑒惟懷惕倍増¶
　　靈谷寺¶
蔣山開善寺移置得兹名一切有為法本來無定評閒¶
花明柰苑真樹䕶祇城偶讀前題句不牽今昔情¶
　　閲武¶
白下扼衝都將軍分節符百年久休養一日此陳鋪技¶
<pb:KR4f0005_WYG_186-11a>¶
奏桓如虎恩頒藻躍鳬謾云循故事嬉武戒殷吾¶
　　雞鳴山¶
崥崹鬱鬱城北區髙出城頭可望湖春風葩瑵朅臨駐¶
不須俞騎紛前趨扶攜老幼願瞻覲誰何無事嚴聲呼¶
六朝興廢則且置斯民三代寧有殊巡方詎為玩山水¶
鑒古益切憂勤吾¶
　　憑虚閣騁望¶
鷄鳴山上閣騁望信怡如北挹渺烟水南臨富井閭畫¶
<pb:KR4f0005_WYG_186-11b>¶
情八窓納春意百花舒漫問六朝事還同賦子虚¶
　　題陸機宅¶
書堂見説昔臨淮遺蹟難尋柱礎埋蕭艾如蘭結神締¶
(用陸機/賦語)審然何必舊居懷¶
　　東山¶
㑹稽遐憶築岡陵絲管陶情總絶勝不有佳音屐齒折¶
東山賭墅亦奚稱¶
　　臺城¶
<pb:KR4f0005_WYG_186-12a>¶
崥&KR1160;寒城噪亂禽臺城遺蹟半荒今捨身同泰無逥志¶
揖盗東華可悔心帝釋天龍難救濟青袍白馬亦銷沉¶
慢訾鷲羽流王屋廣掖當年事欲尋¶
　　題任仁發出圉圖¶
上駟出星闌圉人袖手看性惟貴神逸色豈繫騅驔詎¶
可執鞭督(用韓昌/黎意)當從寓意觀天閑多肉脹今古致同¶
歎¶
　　逰清凉寺¶
<pb:KR4f0005_WYG_186-12b>¶
去歳曽禮清凉山今朝乃謁清凉寺既曰清凉應一真¶
吾所知者已有二其不知者想更多旋於蘇文悟其義¶
譬如鑿井因得泉不可謂水專在是(叶/)井同泉水無不¶
同妄分彼此真兒戯調御丈夫如是云是謂清凉無上¶
諦¶
　　寄題掃葉樓疊舊作韻¶
寄題憶昔詠髙樓樓上春風颯似秋安得攜書萬巻坐¶
刪緐存實校從頭¶
<pb:KR4f0005_WYG_186-13a>¶
　　朝天宫用蘇軾韻¶
玉局風流似紫薇逰吴望蜀逺思歸登樓未覺山川美¶
送雁因懷音信稀髙觀當年知宋否西園今日姓王非¶
冶城不少留題者獨和坡吟倚素暉¶
　　大報恩寺¶
城南最古寺䟦馬試重尋亦藉觀民便曽無學佛心禪¶
枝千載茂梵唄四天吟穹塔千雲表神逰當(去/聲)步臨¶
　　題雨花臺¶
<pb:KR4f0005_WYG_186-13b>¶
梅岡東麓雨花臺聞道談經曽致來豈識維摩不著座¶
争如太白祇銜杯(李白詩朝沽金/陵酒即此處)六朝坊市誰興廢九¶
道江流自漩(去/聲)洄未審苑城偶南望可應追悔此為哉¶
　　秦淮曲三首¶
廢興今古付川路出入東西經水門豈慮風濤分兩派¶
更傳泉脈有三源¶
郭璞占曽逢吉兆底論城外與城中可憐淮水依然碧¶
王氏烏衣巷早空¶
<pb:KR4f0005_WYG_186-14a>¶
沙明白渚猶籠月栁暗紅樓多夢雲欲問前朝歌舞地¶
幾家茅屋杳難分¶
　　賜梅㲄成¶
無欲有精神趨迎清浦濵閉門惟教子下榻不延賓能¶
駐西山日引恬江國春推恩縁念舊(㲄成諸子俱未通/籍詢知長子釴尚)¶
(可造就命賜舉人/准其一體㑹試)¶
皇祖内廷臣¶
　　牛首山¶
<pb:KR4f0005_WYG_186-14b>¶
大易坤為象南京離占(去/聲)方兩峯恒角嶷雙闕表天閶¶
盡得江山秀况逢花草芳鶴林坐調御萬古示真常¶
　　祖堂¶
牛首山南寺開堂説法融本來無一物安得有宗風松¶
蓋半庭緑花梯百磴紅片時成五字翠蹕轉林中¶
　　戱題獻花巖¶
有所見無成佛日未能忘是堕魔時底須開士談經致¶
姹紫嫣紅總獻竒¶
<pb:KR4f0005_WYG_186-15a>¶
　　題李公麟臨洛神賦¶
魏帝黄初代陳王濟洛川雄詞託鯨踊遺蹟撫龍眠妙¶
處意無盡婉如神已傳風人有深㫖所寓在思賢¶
　　再題幽居菴¶
金陵返蹕駐棲霞西峪幽居清且嘉窄路入從雲片石¶
闌春落半錦堆花水流山住露全體竹浄松蕤是道芽¶
僧紹便存不徴聘名求名應底堪誇¶
　　逰攝山棲霞寺仍疊尹繼善沈徳潜倡和韻¶
<pb:KR4f0005_WYG_186-15b>¶
建業多佳山要以攝生冠聞名未見者尚爾生歆羨况¶
我曽命逰馳情結霄漢諸峯盡婉孌秀比總角丱幾暇¶
輙神交那藉圖經按泉石應好在每每縈遥戀却付忘¶
言僧長(平/聲)年對塔院兹來縁省方寜圖暢逰觀獨此未¶
能恝吟懷吾早辦¶
言入功徳門載尋煙霞徑颯爾浄四塵坦然遵八正調¶
御坐青蓮屏息不期敬緬懷平原人捨宅悟本性旅食¶
或乏糧之鬱随弟慶(謂僧紹弟/慶符也)仍住弇榆山水石足幽¶
<pb:KR4f0005_WYG_186-16a>¶
勝吾聞狂狷者不棄尼山聖惜哉被季世化裁孰可凭¶
徒傳賜如意放浪林間聽¶
山之姿曰林山之骨曰石林姿既蔥菁石骨復峌峉盡¶
善誰能同那可計尋尺雲生峯欲連泉畫巖疑坼擇勝¶
不勝(平/聲)擇底藉東坡帟徘徊擬遼待天籟落絶壁竅詎¶
槩以萬號信笇以億山靈秘其奥應謝塵凡客東麓有¶
行宫松軒成少息澄懷思向逰摛藻抽義脈¶
草藥既芬菲應逰鶴與鹿巢松風籟翻飲泉月光漉翠¶
<pb:KR4f0005_WYG_186-16b>¶
華忽來過想皆避深谷徒見曲折溪泠泠自瀠洑繖山¶
如有語未能隱者瀑以此我欲返秣馬命羣僕了知乾¶
惕人未可耽清福出門試逥聽澗水猶鳴筑¶
鳴筑清神心枉駕重攀上徑指最髙峯沿路紛竒賞雲¶
林揖峭蒨烟江俯泱漭暢觀既云愜託懷亦戒蕩信宜¶
下崇椒髙資遵路往揚子翦平波棹歌發清響寓物貴¶
不留有如鏡中象展讀舊巡編聊當抒餘想¶
舊編一再看宛憶倡和事長詩欲重賡幾忙則且置是¶
<pb:KR4f0005_WYG_186-17a>¶
不宜作輟促成值少塈休文留林泉吉甫随車騎一則¶
効負弩一則賦製芰跡殊心則同悃見興歌際明逺擬¶
俊逸長吉非詭異欲罷我不能匪逞藻詞儷片時成六¶
章用誌江山麗¶
　　駐蹕金山¶
百里棲霞曉筞驄金山舟到日方中又成逥蹕時臨夏¶
每喜横江静戢風氣接鴻濛開逺勢峯連杳靄入髙空¶
精藍寳帶常留鎮那見蘇公與印公¶
<pb:KR4f0005_WYG_186-17b>¶
　　逺帆樓¶
梭織往來衆舳艫風恬浪静蔽江鋪逺帆樓上延遥目¶
太液池頭了不殊(西苑瓊島後臨液/池上有閣曰逺帆)¶
　　妙髙臺¶
玉京一峯秀浮至水中央此是最髙處快觀千里長從¶
來無旱澇誰説有滄桑笑失中原者仍誇天塹强¶
　　金山雨望¶
細雨飛來箭發絃江波接上勢如連須㬰雲歛千峯浄¶
<pb:KR4f0005_WYG_186-18a>¶
綴目晴光㑹一川¶
　　三月晦日錦春園即景¶
名園𤓰步倚江濵綵䑵凌江到及晨梅朶落同蓂莢盡¶
麥芒潤逼菜花新鳥言似惜芳菲意石態全含淺淡皴¶
緑栁紅桃流水閲錦春即景恰婪春¶
　　罨畫窓¶
　　塔灣行宫旁室曲折臨水致有佳趣因以避暑山¶
　　莊内窓名名之¶
<pb:KR4f0005_WYG_186-18b>¶
虚窓正對緑波涯名借山莊號水齋却似石渠披妙蹟¶
水容山態各臻佳¶
　　駐蹕天寧寺行宫作¶
江浙豫逰返淮揚信宿留景光及春尾民物尚呉頭真¶
樹絶勝古新軒那藉修睪然思謝傅千載鎮風流¶
去日梅纔發歸時梅子青流隂迅如此行館暫為停静¶
趣相酬荅清機冺色形花宫坐調御萬古自天寧¶
　　大觀堂六韻¶
<pb:KR4f0005_WYG_186-19a>¶
行館天寧側文㮰額大觀省方協中正設教戒逰盤式¶
展九歌義匪求一已安増華稍踵事為愧不因歡(去歳/在京)¶
(聞維揚行館視前巡頗有増葺召鹽政髙恒入京面飭/則稱建置已成不能更罷今來駐蹕實覺過華不為喜)¶
(也/)民力雖無藉商財詎可殫舜巡知弗逮禹徳繼誠難¶
　　山東巡撫阿爾泰奏報得雨¶
京畿左右知霑澤早為縈情厪豫齊東撫佳音先逓到¶
膏滋為慶足興犂¶
　　王䝉長林話古圖¶
<pb:KR4f0005_WYG_186-19b>¶
豐草長林迥絶塵清風明月自相親鏡中舊蹟閒評處¶
(見叔明/自識語)不作扁舟獨返人¶
　　復聞京師得雨¶
去歳秋霖原隰潤前聞扶寸即堪耕何當繼澤一犂及¶
益切欣懷午夜并¶
　　四月朔日逰平山堂¶
畫舫輕移邗水濵人思六一重逰巡隂隂葉色今迎夏¶
衮衮花光昨餞春巧法底須誇激水(商人引水為飛瀑/激為趵突髙尺餘)¶
<pb:KR4f0005_WYG_186-20a>¶
(雖稱新巧/頗失天真)淳風惟是慙(去/聲)投薪江南山可平筵望望豈¶
因山因憶民¶
　　閲金灣六閘書事¶
湖西下河東行潦患必逮運河挾以南歸江路宜議豈¶
嘗無閘灞尺寸未詳計譬如受以尺洩丈斯得濟受丈¶
而洩尺弗壅定致潰昨過金灣時切切慮莫置重臣命¶
踏勘(昨以髙寳湖河入江之路未暢命大學士劉統勲/等先行相度議以金灣加寛引河中閘改建石壩)¶
(西灣落低滚壩各條分立標/識今舟次按閲悉協機宜)果如所言弊相商事解更¶
<pb:KR4f0005_WYG_186-20b>¶
一一建標記灣頭洩水暢壁虎無多地鳯凰兩岸陡宜¶
皆姑舎是(叶/)所重金灣壩壩寛河窄奰宣達實罕暢應¶
與疏展暨東灣既落低(事在乾隆/二十二年)西灣當並治(亦應落/低三尺)¶
(今親臨視猶以為/髙命再落一尺)引河更拓寛俾有建瓴勢我欲步履¶
視細雨風帆利閤閭歴攬全進止授次第即今東灣低¶
河水流未洎云以待漲時春時漲弗至何不先抽薪揚¶
湯勞止沸是宜重審度亦寜執已意(欲使常時湖水入/運運水入江庶湖)¶
(虚得容夏潦然其有/無礙運道則俟再商)然此猶治標根源吾熟思在洪湖¶
<pb:KR4f0005_WYG_186-21a>¶
五壩其故曽屢示苟其清口暢是皆可勿慮(叶/)其如蓄¶
清言深中督河惎蓄而鮮致害願從吾無悔清口靳弗¶
拓小小煩從事信其功難成猶將患屢試¶
　　三依¶
皇祖閲河隄詩韻¶
冬官慎蟻户河伯守龍宫無事功須建多竒智轉窮泗¶
州安可復(泗城舊為水圮康熈初淮溢武家墩成大皇/祖命築髙堰之天然壩    皇考繼    工)¶
(居民得/免水患)洪澤僅能通¶
<pb:KR4f0005_WYG_186-21b>¶
皇考成髙堰¶
堯巍¶
舜繼功¶
　　洪澤湖三依¶
皇祖詩韻¶
遥天無際碧涵虚為閲金隄立以徐我有要求豈縁木¶
那煩里革諫觀魚¶
　　命接築髙堰甎工詩以紀事¶
<pb:KR4f0005_WYG_186-22a>¶
武家墩迤南湖水已到岸¶
皇考修髙堰衛民帑弗笇迤北岸離湖築土仍舊貫癸¶
酉幾致危易甎籌禦扞其長千餘丈運口將及半今來¶
一再視預防慎思患一律属運口緩急庶幾逭拮劬事¶
下䇿忸怩懷永奠¶
　　定清口出水誌詩以示總督尹繼善總河髙晉¶
清口湖尾閭兩壩東西㙲黄未奪淮時全淮此東送後¶
始言蓄禦本由人操縱而何膠柱者甚靳拆茭葑(司事/者不)¶
<pb:KR4f0005_WYG_186-22b>¶
(肯大擴清口草壩雖稱蓄清敵黄/實以随時拆築恐干多費之議耳)窺其意所在重(平/聲)築¶
恐費重寜使漲髙堰五壩漏巵供髙寳曷能容下河災¶
可痛於是議出江徒紛如聚訟釡底不抽薪揚湯審何¶
用悉心求其筞洪澤宜騰空髙堰今出水七尺五寸中¶
如増至三尺清口仍弗動(叶/)設再増一尺開十丈洩洶¶
(叶/)遞長遞拓寛殺(去/聲)漲利應衆奚待出五壩而始拆倥¶
偬秋汛過弗漲收壩資禦控(秋汛後洪湖水勢既定即/應如常接鑲口門或二十)¶
(丈至十數/丈皆可)審機在專一圖便戒旁綜有過願分任其功¶
<pb:KR4f0005_WYG_186-23a>¶
不勞頌¶
　　渡黄河作¶
江浙返巡蹕清黄渡水郵往來恰兩月¶
慈壽奉千秋川濶氣雄亘風恬浪細流馨香慙(去/聲)明徳¶
錫佑每䝉庥¶
　　河南巡撫胡寳瑔奏報得雨¶
豫省昨秋澇麥秋尢厪懷欣觀尺牘奏普被一犂皆多¶
稼知猶逺吾憂寧有涯宵衣籲¶
<pb:KR4f0005_WYG_186-23b>¶
天佑六幕永調諧¶
　　命疏濬六塘下㳺詩以誌事¶
大河迤北窪宿(遷/)桃(源/)清(河/)沭(陽/)海(州/)六塘為之經其¶
緯諸河在歳久或淤滯暴漲屢致殆所以三度臨民瘼¶
曽未改是宜事鬟剔地廣艱乗載(叶/)諸臣命往勘詳酌¶
期無悔具圖如指掌進止取有待展寛及去淤増低補¶
薄倍其鹽河滚壩啟閉定準楷商利蓄固否民利消毋¶
乃仍責成監司(向無專司今命移駐同知/一員特司啟閉閘壩事)相機理莫怠¶
<pb:KR4f0005_WYG_186-24a>¶
集思廣忠益所期民樂愷佇望起瘡痏慰予此風採¶
　　橅沈周杏花並題以句¶
老沈粗豪寫嫩葩(周自跋在慶雲菴看杏花為主僧天/泉作其枝用渇筆寫意著三數花嫣)¶
(然生氣/逺出)興來偶仿一枝斜繾懷春館呉雲隔(圓明園杏/花春館為)¶
(四十景之一/杏花最勝)孤負東風幾樹花¶
　¶
　¶
　¶
<pb:KR4f0005_WYG_186-24b>¶
　¶
　¶
　¶
　¶
　¶
　¶
　¶
御製詩三集巻二十三¶
