# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.518480
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷二十七
<pb:KR4f0005_WYG_085-1a>¶
欽定四庫全書¶
御製詩二集巻二十七¶
　古今體八十一首(辛未六/)¶
　　過淮安¶
檣烏五兩順瞬息将百里郡城臨清淮蜿蜒聳堞雉土¶
隄與城齊一綫束流水切近俯閭閻意外虞難恃譲水¶
勢不能保障惟藉此甃石費雖鉅為民無惜理爰以命¶
河臣形勢大端指歸舟相(去/聲)設蕝稍慰勤民意(叶/)来来¶
<pb:KR4f0005_WYG_085-1b>¶
司水土欽哉聆後㫖有孚我弗問匪懈汝其矢尚令堅¶
比墉毋俾穿於螘¶
　　題錢選歸去来圖¶
泉明歸去賦清辭寄傲壺觴謝世知千載隠名偏藉甚¶
畫圖每寫泛舟時¶
　　洪澤湖¶
具區昨遥望澔汗含咸池洪澤兹重臨澒洞撼地維尾¶
閭有籌畫駕言親閲之西瞻天無際南睎山一絲蘋末¶
<pb:KR4f0005_WYG_085-2a>¶
息㣲風濤聲萬馬馳須臾排雪山拍岸還㠁嵯漁舟及¶
賈舶出没銀雲堆觀者為膽寒爾乃忘其危熱中名利¶
人吁嘻可以思¶
　　觀打魚¶
洪湖之水納百川仰流鱗集多鱧鰱水鄉民計欲一悉¶
打魚早見来漁船烟波浩渺舴艋集施罟潑潑羣魚急¶
適口但取庖厨充跳身寧惜波濤失揚子銀鰣莭尚早¶
徐州秃尾未覺好鮮腥况匪素所嗜水族傷生殊不少¶
<pb:KR4f0005_WYG_085-2b>¶
岸傍朅覧命罷之首夏正育鯤鮞時¶
　　初月¶
在江則滿江在湖則滿湖一輪虧復盈分别心曽無江¶
湖月誠佳而我見乃初前我不可窮後我復誰乎半鈎¶
又入夏適言旋浙吴清光暎落花平野含蒼蕪徘徊武¶
帳中邈然思往途¶
　　閲髙堰壩示河臣¶
建隄以衛民民安頼堤利設仍民受灾堤存亦何濟洪¶
<pb:KR4f0005_WYG_085-3a>¶
湖寔巨浸髙堰為障蔽猶虞盛漲時莫禦汪洋勢三壩¶
建尾閭莭宣原有制何人倡邪説强與安名字云開天¶
然壩每嵗成故事吸川所不恤澇田所不計惟保石堤¶
固河臣能事畢叶以此云稱職夫誰不能逮髙斌覺此¶
非力排向浮議戒以隣為壑下河實受惠但尚虞意外¶
添壩請予示予謂三已多况五可輕試是與開天然實¶
同名略異因與定恒規率視昨嵗例仍舊貫者三更新¶
為者二三猶漲不减許可及次第下河數縣民庶免饑¶
<pb:KR4f0005_WYG_085-3b>¶
溺累昨過清江浦名宦堤旁祀皆昔保堤人對民能弗¶
愧¶
　　渡黄河¶
春初南渡夏初廻詩稿新添百葉纔應為貪多佳作少¶
蛟龍不遣繞船来¶
　　久聞¶
久聞黄河尾漸淤審然民瘼亟宜慮去嵗春月閲永定¶
騎牆行水吁可懼不啻尾淤河半淤夏霖堤潰果旁騖¶
<pb:KR4f0005_WYG_085-4a>¶
泛濫空懐瓠子歌至今未涸憐沮洳爾時南望増戚憂¶
未識金堤何以䕶兹来兩度剪黄流水由地中直東注¶
廻斡奔騰勢雄放雲梯逹海須更赴盛漲云或時拍岸¶
要亦歸川得其故人言紛紜難盡信觧疑要在目親覩¶
(叶/)因思永定原無尾不疏則淤理所固九曲源從天上¶
来宋元以後奪淮據(古之黄河在齊冀為歸墟自宋元/以後漸南徙奪淮水之路並行入)¶
(海/云)齊驅赴壑有歸墟葦蕩寛深延套巨(自雲梯關以下/葦蕩延袤南岸)¶
(為十巨北岸為十套而清口淮水暢流㑹/黄東注趨海之勢既專攻沙之力益勁矣)迥異渾流善¶
<pb:KR4f0005_WYG_085-4b>¶
變更去嵗過憂今始悟(去嵗閲永定河有/未臨先懐憂之句)¶
　　夕¶
中河一水送浮艫兩日舟行趁便途未免閒情頋洲渚¶
更看夕景翳葭蘆細評合作無多子静憶前逰有是夫¶
瀲灔篷窓娥影入誰家玉笛按清都¶
　　舟行襍興三十首(用上下平/韻有序)¶
　　嵗在重光支維協洽稽省方于虞典諏吉日而南¶
　　廵式䋲武扵¶
<pb:KR4f0005_WYG_085-5a>¶
堯年奉¶
安輿而時邁發燕冀厯青齊自華燈初試之宵閲社鼓¶
　　春祈之候爰臻南國直指吴疆御鳳舸而渡黄流¶
　　引蜺旌而臨淮浦汜光甓社水雲浩渺之鄉瓜歩¶
　　䢴溝歌吹繁華之㑹甍飛浮玉塔影横江樹欎松¶
　　寥潮聲到海虎邱鶴市豔吴苑之名都鶯脰鴛湖¶
　　溯越溪之故蹟既而清塵浙省弭莭明湖花栁則¶
　　春曉重堤烟雨則雲嵐三竺展精禋扵禹穴訪稧¶
<pb:KR4f0005_WYG_085-5b>¶
　　事扵蘭亭以迨鍾阜言旋金陵暫駐考遺墟則鳯¶
　　䑓牛首銷沉六代聲華問王氣則虎踞龍蟠依約¶
　　勝朝宫闕撫斯形勝暢矣良逰凡兹經覧之區伊¶
　　昔厪懐有日金堤保障平成之¶
祖略猶新蔀屋恬熈覆載之¶
神功永戴聿循¶
彛訓誕布恩膏既民隠之周咨亦輿情之允惬黄童白¶
　　叟就瞻者載道歡呼青笠緑蓑沾塗者乗時力作¶
<pb:KR4f0005_WYG_085-6a>¶
　　時則寄餘閒扵篇什逸興遄飛攄雄覧於江山豪¶
　　吟奔㑹具區三萬六千頃用助文瀾南朝四百八¶
　　十寺適供禪恱名園勝地每入拈題秀水靈山各¶
　　留專詠雖探竒無盡不妨遲待重来而觸緒有懐¶
　　未免牽縈爾日扣舷述事聊排上平下平㸃筆紀¶
　　時不拘江南江北體裁㫁句綴以七言¶
三山也只一舟通疑在虚無縹渺中何似湖天空濶處¶
半帆新水坐微風¶
<pb:KR4f0005_WYG_085-6b>¶
春霧濛濛傍曉封姑蘇城外恰聞鐘吴儂伊軋摇柔艣¶
舟過不教覿面逢¶
憑擕茶竈煮岷江月在瓷瓶風在窓此際且遲題七字¶
悠然静㑹果無雙¶
最欣甓社與菱絲春水如油拍岸時欵乃歌聲想漁樂¶
吴音吴語倩誰知¶
汀花岸栁媚春暉亂剪吴江燕子飛合喚天然王宰畫¶
擬詢工部是耶非¶
<pb:KR4f0005_WYG_085-7a>¶
船窓有暇一繙書不為雕龍富五車胸次曠如天水永¶
眼前妙趣悟鳶魚¶
中間玉阜四周湖樓閣林花上下扶設使伯駒為界畫¶
不成圓嶠亦方壺¶
香水猶傳吴苑溪菜花黄入岸花低隔堤不見林邉屋¶
却聼雞聲三兩啼¶
古来佳麗數秦淮巷迥烏衣草半埋只有清溪流不盡¶
漁舟時泛白雲涯¶
<pb:KR4f0005_WYG_085-7b>¶
西岊梅花待我来綘霞緑蕚一齊開肯教香雪容唐突¶
暫捨扁舟上玉䑓¶
鏤雪裁氷品判春枉教賡和属詞臣扵今始識春消息¶
不到江南未是真¶
蜀岡一曲倚斜曛芳草萋萋緑暎帬二十四橋風露下¶
只今猶有玉簫聞¶
楊栁青青䕶水村連朝春雨漲柴門女郎漂絮柴門側¶
人去還留水石痕¶
<pb:KR4f0005_WYG_085-8a>¶
入畫樓䑓烟雨寒山隂一棹鏡中看蘭亭逸少風流在¶
信可東山傲謝安¶
若耶只隔一溪灣好似天風吹引還寄我閒心與明月¶
他年證取水雲間¶
六橋新栁罥春烟明聖波光浄碧漣檢校名賢千載上¶
白蘇端稱號詩仙¶
靈鷲龍宫記寂寥山門仍聼浙江潮果然佛力資常住¶
徳夀無踪問綺寮¶
<pb:KR4f0005_WYG_085-8b>¶
漁艇天然雲水巢新蒲㦸㦸釣綸抛團圞婦子烟波穏¶
不倩樵青作解嘲¶
碧山吟社亦多豪殘碣猶存隠野蒿偶泛梁谿尋賸跡¶
竹罏第二試茶槽¶
石尤風息斂微波入夕團團影玉娥隔浦檣燈星萬㸃¶
引人遥夜思如何¶
青翰収帆泊渚沙著安文榻近窓紗醉魚水面跳明月¶
金玉離竒蹙浪花¶
<pb:KR4f0005_WYG_085-9a>¶
雲飛川泳妙中藏取法奚須泥漢唐乍憶詩人五百載¶
石湖烟雨尚横塘¶
烟雨樓前曉霧晴花光在水月留楹此時有興難成句¶
且聼流鶯栁外聲¶
髙峰南北送遥青空翠湖心落杳冥吹徹洞簫歌水調¶
滿衣花露入西泠¶
别傳自有印心燈却果誰臻最上乗閒訪雲林話今昔¶
恰逢當日紫衣僧¶
<pb:KR4f0005_WYG_085-9b>¶
六代繁華逝水流不堪遺蹟問荒洲青山門外紅紗舫¶
猶指前溪是莫愁¶
落日鯨波漾逺林莫釐縹緲接湖隂水晶宫裏江妃宴¶
激楚猶聞吴㑹吟¶
芃蔥緑隴麥含含桑葉初抽待飼蠺撿㸃行幐擕數卷¶
好詩端合在江南¶
吴下詩人沈徳潜相商新稿去輕纎却因宣席歡顔叙¶
翻惹江鄉離思添¶
<pb:KR4f0005_WYG_085-10a>¶
柁樓風正掛雲帆攬結湖山迥不凡泊向清宵還可愛¶
鏡中朗朗夜珠銜¶
　　閲豆班集堤工¶
中河之水来青齊漕儲浮送輸京師春常苦弱夏苦壮¶
莭宣有道貴合宜去嵗霖雨成異漲六塘逹海䟽洩遲¶
河臣束手窘無䇿遂致蟻穴穿長堤哀哉吾民罹水患¶
廬舍漂蕩田淤泥蠲租賑粟縱不惜豈如樂業免溺飢¶
茭楗并力亟堵築宣房速就頗得之設堤本以禦民患¶
<pb:KR4f0005_WYG_085-10b>¶
不免衝决患益滋補偏救弊頼無隠博施膏澤何稽時¶
臨堤東望増吁嘻¶
　　題王䝉山水¶
蜿蜒磴道繞山腰古樹扶踈疉嶂嶤壺裏人家崕口見¶
緑窓丹竈守佺喬¶
　　順風舟¶
好風送歸航一程消半日舶趠所常有不必誇祥吉¶
逆風人所惡順風人所喜天地猶有憾巽二奚免此¶
<pb:KR4f0005_WYG_085-11a>¶
平原馬縱轡勁弩矢離弦將謂無逾疾今見得風船¶
小舟蕩雙槳毎先大舟走掛席百里程乃覺瞠乎後¶
榜人慣行舟不令帆太飽因思益賛言鄙事合至道¶
　　四月八日漫作¶
浴佛傳佳節清和景尚姸毎因逢此日不禁憶當年兒¶
女花真幻昔今時乆遷齊雲遥在望愧我未忘縁¶
　　桃源耕者¶
桃源耕者存古風千畆合作衆力攻彼此借助相通融¶
<pb:KR4f0005_WYG_085-11b>¶
不勞長官頻課農鳴鑼呼召羣来從閭閻親睦和氣濃¶
渡河經川舟可通閲堤䇿騎欣初逢兩浙三吳迴憶中¶
山容水態春翹紅不無寄興吟題重未若兹者愜予𠂻¶
不知有漢敦厖崇泉明記豈徒鑿空寰宇如是信大公¶
垂裳南面正已恭但思民欲難强同力田任恤俗化隆¶
為爾更切祈年豐¶
　　過宿遷縣¶
宿遷去嵗灾加賑早降㫖南巡春月過閭閻色未起憑¶
<pb:KR4f0005_WYG_085-12a>¶
輿惄予愁是皆吾赤子鳩形或伶仃露肘多藍縷(叶/)未¶
見切厪懐况乎親見此不亟令安全豈其勤民理加矣¶
寜冄加庶乎免轉徙承宣有職司供帳何藉爾留兹摠¶
大綱庶吏爾任使賑貸便宜行毋遺寜濫矣更戒忽遐¶
陬惟飾經途邇廻鑾忽兩月被野麥色美民心頼以定¶
吾亦因之喜進詢方伯臣三縣率如是(見前詩謂宿/遷桃源清河)元¶
氣詎易復稍救燃眉耳黄童及白叟駢肩道旁跽言謝¶
爾莫頻尚冀歌盈止¶
<pb:KR4f0005_WYG_085-12b>¶
　　登陸¶
浙吴兩月熟舟行登陸剛欣得快晴畢竟北人還愛馬¶
不教南國乆牽情却看樹色村前暗尚見湖光堤畔明¶
每傍緑隂還駐轡平疇過雨閲新畊¶
　　入山東境¶
南廵經兩月北上入三齊緑重雲千頃黄滋雨一犁馳¶
驅戒緹騎瞻就任黔黎樹影連村暗烟光羃野低寒輕¶
栁藏絮露重草含荑廻望江鄉渺無須惜觧擕¶
<pb:KR4f0005_WYG_085-13a>¶
　　氊室¶
陸宿仍氊室虚窓駒影留徃来任南北寒暖適春秋乍¶
覺招新興兼宜縱逺眸頓移廬不改擬合喚原舟(謂平/原之)¶
(舟/也)¶
　　五賢祠(有序/)¶
　　沂州古琅琊郡漢諸葛亮故里晉王祥王覧唐顔¶
　　杲卿真卿皆産其地舊有景賢祠合祀之嘉其純¶
　　忠至孝莭烈彪炳足表範人倫紀之以詩¶
<pb:KR4f0005_WYG_085-13b>¶
王祥王覧能全孝真卿杲卿均致身所遇由来殊出處¶
要推諸葛是全人¶
　　麥¶
青齊麥為秋民食兹攸繫南郡處下㳺衆水所歸地惟¶
恃夏收稔粗具終嵗計去嵗秋復潦抛荒耕未偹春廵¶
悉民艱切切愁弗置蠲租早施恩加賑豈稽惠廻鑾重¶
經過田功覘次第来牟撲隴青懐新暢生意民心頼以¶
定吾意亦因慰¶
<pb:KR4f0005_WYG_085-14a>¶
　　題洗硯池¶
㑹稽昨見墨池傳重過琅琊憶晉賢舊里方塘稱洗硯¶
得名應在永和前¶
堪尋故宅羲之導(王導故宅/亦近此)江北由来度外存可惜茂¶
𢎞終不用陳頵曽已進名言¶
澤筆留稱疑信半更聞父曠已南遷龍跳自是從童習¶
況距蘭亭祇卌年¶
　　渡沂水¶
<pb:KR4f0005_WYG_085-14b>¶
雨後漲清沂雲源入翠㣲長川謝浮舫廣彴可驅騑詎¶
有花光蘸還看草色菲春風忽已過吾亦詠而歸¶
　　題沈周碧山吟社圖¶
招提卜築背崚嶒靈竅中虚玉乳澂十老髙風餘古木¶
百年故蹟付溪藤琳池聴講看魚慣雲逕延賓記鶴能¶
阿那松庵依左側所欣我亦品泉曽¶
　　讀史¶
琅琊渡江表敦讓弗即真揖讓而救火誠然亦不倫按¶
<pb:KR4f0005_WYG_085-15a>¶
劍叱撤座廹切争廷臣周嵩進讜言不為附鳳人忤㫖¶
守新安難兄即伯仁¶
　　雨¶
北方春末夏初時强半愁暘盼雨遲獨喜今年飛絮候¶
似逢南國熟梅期度川乍惜青山失霏隴偏欣綠麥滋¶
却為多人䟦泥淖眼前真境繪蘇詩¶
　　楊栁驛¶
罥烟裊裊窣青絲叔子風流故若斯不獨佳名播梓里¶
<pb:KR4f0005_WYG_085-15b>¶
㐮陽兼有峴山碑¶
　　短歌行¶
北愁春旱南愁春霖以彼易此實獲我心北旱愁多南¶
霖愁少自北徂南厭哉行潦北雨今足扵恒為喜而我¶
適南愁復不已愁喜倒置不近人情匪我則然兩兼孰¶
能¶
　　王明君¶
見面始知美反坐畫師罪何不未畫前一見免後悔¶
<pb:KR4f0005_WYG_085-16a>¶
青冡月夜魂美人乆塵土勿論魂歸時和親亦已苦¶
和親及増幣禦邉䇿非正誰歟作俑人禍端始婁敬¶
　　喜晴¶
黍禾阡陌播耕齊近逺新霑雨一犁更值快晴風日好¶
旅人䟦渉免衝泥¶
　　麥秀¶
江南見麥秀已遲春之杪(江南人謂今年春寒故麥/秀稍遲不然尚應早旬日)青¶
齊見麥秀正及初夏早冀北風候夙所知麥秀孟夏婪¶
<pb:KR4f0005_WYG_085-16b>¶
尾時更聞閩粤當此際早充餅餌供晨炊自南自北皆¶
吾民乗時因地力作勤歉多豐少良苦辛歉為憂愁豐¶
為欣欣不藉人慰愁亦無人分控轡見此含含者不令¶
蹂躪馳車馬老翁鞠&KR0957;道旁跽停鞭一問資生計翁言¶
昨嵗被偏灾幸望麥收無麥税¶
　　村行¶
雨後塵氛浄夏初景物繁白雲猶戀嶺緑樹已藏村芳¶
草馬蹄惜落花蝶翅翻觸懐堪寄暢林外亂鶯喧¶
<pb:KR4f0005_WYG_085-17a>¶
　　謁岱廟¶
岱宗遥望謝重登岱廟森嚴玉陛升祗有豐年祈帝貺¶
愧無明徳答神憑唐槐漢栢形容古時景民風氣象増¶
迅矣三年成瞬息向来欣戚總難勝¶
　　即景¶
緑樹連村曉景敷紫花引逕露光濡齊郊適值清和莭¶
南國遥思櫻筍厨薄薄梨雲燕呼侣深深麥浪雉将雛¶
閭閻元氣期全復漫道歡聲已載塗¶
<pb:KR4f0005_WYG_085-17b>¶
　　過泰山作歌¶
土父澤母山之根成形類聚精義存文王後天列八卦¶
艮兑交錯西南坤西南衆山祖脉惟崑崙其在艮維山¶
本體是為長白齊蒼旻轉折踰海伏而起岱宗雄長其¶
實尾閭拳石崇中原五嶽五鎮各覧二(東嶽泰山中嶽/嵩山北鎮醫巫)¶
(閭南鎮/㑹稽)崑崙長白姑遥跂以予所登興安大嶺巴龍桑¶
蘇台廣博崇隆列之嶽鎮有過之而無不逮吁何其名¶
曽不得與嶽鎮厠豈非古来版圖以外未得通文字儒¶
<pb:KR4f0005_WYG_085-18a>¶
生各拘所見髙位置山既若此餘胡獨不然蒼頡作字¶
天雨粟鬼夜哭其理信有豈是荒唐傳¶
　　聞河南得雨¶
去秋廵豫郊待雨播秋麥三冬復望雪切切咨宣席春¶
来舉趾初近逺濡甘澤来牟知遍佈芃芃撲隴陌所希¶
雨以時芒種庶滋碩青齊喜依旬接壌興遥憶風氣兩¶
省同麥秋重民食置郵来佳音兩河霑及尺餅餌定可¶
卜市價已減值西望為民慰忭慶手加額今嵗幸時若¶
<pb:KR4f0005_WYG_085-18b>¶
所歴同南北深惟損益機益凛惕乾徳¶
　　賦得麥浪¶
非烟非水蹙紋如髙下層層卷復舒生意肯教藏化蝶¶
祥符端合兆維魚三山碧海乗風近九穗黄雲湧雪餘¶
便泛虚舟詎憑險田農将以傲溪漁¶
　　題姚綬江南春雨圖¶
文㑹飲元同(軒/名)倡酬皆雋秀琴樽興瀟灑芝蘭氣芳馥¶
(叶/)猗玕韵颯響濃黛拖遥岫頬壁度清風齒簷㸃餘溜¶
<pb:KR4f0005_WYG_085-19a>¶
所期水乳投豈貴肴饌富傳真誰所為逸史雲東綬行¶
幐乆相随展閲吟情凑今嵗江南春雨景我重覯¶
　　見芍藥戯作¶
從来花事盛吴趨春冷偏遲綻䑕姑今日風沙齊道側¶
亂頭祗見魏家奴¶
　　率題¶
率題非為少心情吴越燕齊早遍評肯擬西崑寄花栁¶
所欣南畆協隂晴勾消春色篇中足分付秋光塞上迎¶
<pb:KR4f0005_WYG_085-19b>¶
(今秋将行/圍木蘭)兩日停吟閒不慣揮毫頓覺腕嫌生(南廵歴/覧風土)¶
(暇輙吟詠臨池之功稍間今廻蹕将入直境留題殆遍/畫長多暇濡毫遣興畧遜曩日得心應手之樂故云)¶
　　渡運河即事¶
濃露暄曦初夏天虹橋迤邐緩鳴鞭運河重渡踰三月¶
衛氷遥源溯百泉(百泉即衛源去/嵗曽至其地)東國漫留西去馬南¶
風仍送北来船青郊麥秀摇晴浪所幸占秋兩省連¶
　　曉¶
旅人不譲曉客路為乗凉埒露猶含潤林暾漸透光藥¶
<pb:KR4f0005_WYG_085-20a>¶
英遥辨色麥穗欲生香江國餘清戀南雲忽渺茫¶
　　紅杏園¶
别館廻廵蹕閒齋書史陶偶然半刻逸無乃衆人勞紫¶
燕營花棟赬魚簇錦濤新題成舊什邈爾憶含毫¶
　　䟦馬¶
䟦馬烟村數日程麥将芒種黍齊耕去時切切愁農計¶
(初春南廵過此/有麥未萌之作)歸為吾農一暢情¶
　¶
<pb:KR4f0005_WYG_085-20b>¶
　¶
　¶
　¶
　¶
　¶
　¶
　¶
御製詩二集巻二十七¶
