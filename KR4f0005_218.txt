# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:13.277941
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷五十五
<pb:KR4f0005_WYG_218-1a>¶
欽定四庫全書¶
御製詩三集巻五十五¶
　古今體一百四十四首(丙戌三/)¶
　　唘蹕恭謁¶
東陵疊癸未舊作韻¶
甲申乙酉兩停行詰旦詢¶
安遂展程蕪野前瞻近潞漷栁烟背指逺圓眀鳩工舊¶
郭多重築(各省應行脩築城垣需費浩繁特發帑金五/百餘萬以裕工作部臣議城當衝要者首行)¶
<pb:KR4f0005_WYG_218-1b>¶
(繕完其餘綂限五年以次興舉/通州為近京首邑故先及之)解凍新田率可耕較量¶
昨廵真厚幸(癸未春謁仰賑陵經過近畿州縣正當積/歉之後民    恤全活邇年田榖屢豐閭)¶
(閻景象饒裕迥異/前廵實為民慶幸)得䝉¶
綏屢慰予情¶
　　潞河懐古¶
空傳彭寵守漁陽城水東西究莫詳祇有徳鈞(趙/)衛耕¶
稼至今鄉尚號甘棠¶
　　駐烟郊行宫作¶
<pb:KR4f0005_WYG_218-2a>¶
今朝程頗遥過午乃税乗傳宣覲謁官首問地方政羣¶
稱屢稔後閭閻樂萬姓止止莫多言吾惟益懋敬¶
　　眺遠樓¶
小樓眺遠枕墻匡極目春郊帶𣺌茫羃䍥烟容低傍晩¶
却欣名實兩相當¶
　　過三河縣¶
迤邐過臨泃民風閲蹕途盖藏幸今足氣象較前殊往¶
嵗猶憐爾祈年益切吾長官勤撫字夫豈在征輸¶
<pb:KR4f0005_WYG_218-2b>¶
　　見耕者¶
臘雪霑餘春雪霑新耕不誤悦黎黔詰經何必根牟子¶
舉趾豳風二月占¶
城鄉米價問全低沃野相將架耦犁大異前廵斯所見¶
饑民借種(上/聲)耩春泥¶
酒漿申酉幸豐連喜動農夫耕潤田却念滿謙招損益¶
欣然望處倍瞿然¶
　　麥苖¶
<pb:KR4f0005_WYG_218-3a>¶
三白深培五糓精㝡先得氣麥菁菁蘚蒼蕪緑曾奚匹¶
稻下&KR0927;髙總後成通野翻風出喜色凌晨浥露入吟情¶
肯聴羽騎輕蹂躙呵護分教謹逐程¶
　　春雲¶
春雲佈四宇春田潤一犁於澤豈辭多雨當益善兮癸¶
未經潦後沮洳農功遲却憶過薊野踊懼春雲低幸茲¶
連稔逢加以臘雪滋然亦不致濘東郊舉趾齊雨不雨¶
均可何脩斯遇之三時念尚遥吾心敢即怡¶
<pb:KR4f0005_WYG_218-3b>¶
　　白澗行宫即景¶
左右白沙澗居停有别齋栁容黄繞埓苔意緑侵階逐¶
處軒窓浄随時書史偕盤山直北望且爾蓄吟懐¶
　　薊州城西¶
薊州城西地本低去夏盤山驟發潦溝澮皆盈涸可待¶
湧入運河灾及漕(去嵗五月間雨後山水暴漲瀉入薊/運河糧艘猝不及避間有一二衝損)¶
(者瀕河雖亦有漫溢而潦退甚速大/田仍獲有秋即窪地亦無妨春麥)未傷秋禾仍有收¶
盖藏無缺民安樂(叶/)却縁䟽洩未盡消下隰見或存泥¶
<pb:KR4f0005_WYG_218-4a>¶
淖頗多扶犂種春麥為之差慰農功劭但以左近目前¶
論弗雨為佳雨非要驅車廿里度平岡原覺知時春雨¶
妙展轉之願信何從自問難答還自笑¶
　　獨樂寺¶
髙閣聳雲紅随縁憩梵宫優婁比邱少調御丈夫雄獨¶
樂誠無悶先憂道不同如何披宋史又見有温公¶
　　題隆福寺行宫六景¶
　　　翠雲山房¶
<pb:KR4f0005_WYG_218-4b>¶
山不英英鎮有雲有雲兼滴翠氤氲底縁竒絶乃如此¶
為(去/聲)是巖松迥出羣¶
　　　翠㣲室¶
夷嵕有室峭峯圍来便山樓坐翠㣲片刻成詩題白壁¶
明朝不顧便言歸¶
　　　碧巘丹楓¶
楓丹仍是隔年留看似霞生碧巘頭此即色空般若相¶
(去/聲)浮雲來去偶相投¶
<pb:KR4f0005_WYG_218-5a>¶
　　　天半舫¶
青雀飄然天半浮溶溶雲海任遨遊南華未是真齊物¶
盃芥猶論大小舟¶
　　　挹霞呌月¶
寫楹常看霞生際對座宛當月上時都是山中不速客¶
挹乎呌也覺多為¶
　　　翼然亭¶
題額山亭倣彼滁醉翁徃事得論乎設非同樂肫然意¶
<pb:KR4f0005_WYG_218-5b>¶
永叔無過一酒徒¶
　　松¶
名山㝡宜松氣求固致羙閲嵗弗經見忽放枝長矣側¶
出過繁襍礙正榦拔起一伸必一屈消息實恒理所當¶
事斧脩凌雲俾無掎仲春安萌芽吾聞之周禮斯地值¶
斯時又不可拘彼¶
　　月¶
山齋無不清月更清之㝡㡬望輪欲圓光徹三千界而¶
<pb:KR4f0005_WYG_218-6a>¶
此隆之中髙出塵以外獨得真趣延詎非適逢㑹朦朧¶
松泛濤隐暎竹揺籟聲色胥至静披襟覺神快玉鏡識¶
人意似向筍峯挂¶
　　恭謁¶
孝陵¶
承¶
先起東土唘後定中原禮樂雖遅待¶
規模已大存萬方拱¶
<pb:KR4f0005_WYG_218-6b>¶
皇極一脈逮曾孫¶
石闕重欽奠悠懐難具論¶
　　恭謁¶
景陵¶
豈以嵗時久恒形夢寐思¶
眀樓兩春别¶
閟寢萬峯披知己士猶感¶
投艱¶
<pb:KR4f0005_WYG_218-7a>¶
祖所貽將何副¶
昔望業業復孜孜¶
　孝賢皇后陵酹酒¶
述悲早罷歌儀樹已婆娑復此傾盃酹那能促駕過生¶
前思不盡别後事斯多異室期遥矣其遥詎㡬何¶
　　桃花寺行宫即景¶
前春駐輦杏全放今嵗臨齋桃未開寒暖因殊遲與早¶
峯巒那識徃和來凍消澗亦溶溶溜日照階還漠漠苔¶
<pb:KR4f0005_WYG_218-7b>¶
軒牖慿虚宜騁目潤霑薊野净無埃¶
面臨平野背髙峯疑有封雲起盪胸寺側離宫祗依舊¶
座中調御又相逢参差逕畔羅竒石三兩庭前立古松¶
松石之間得新㑹田盤想為(去/聲)報先容¶
　　桃花寺八景¶
　　　湧晴雪¶
珠霏玉灑半巖披滕六休誇能爾為却憶去年動春蹕¶
寒山聼雪正斯時¶
<pb:KR4f0005_WYG_218-8a>¶
　　　小九疊¶
山崖有石或兼土包土還因疊石皴扵此漫生分别見¶
真中假即假中真¶
　　　吟清籟¶
天風捲響落雲岑那是人間絲竹音設使不因凡耳聼¶
對斯或可試清吟¶
　　　坐霄漢¶
栘桃春冷遅舒朶依舊庭松作静陪奠酹甫還餘慽慽¶
<pb:KR4f0005_WYG_218-8b>¶
軒窓小坐藉襟開¶
　　　雲外賞¶
冠嶺開軒軒有窓慿窓俯暢景無雙由來延賞於雲外¶
視聼何妨聲色摐¶
　　　滌襟泉¶
春泉石縫細淙音半畝成池静且深我自先憂民瘼者¶
偶然寓意滌塵襟¶
　　　㸃筆石¶
<pb:KR4f0005_WYG_218-9a>¶
春山無處不堪詩平石居然㸃筆宜數遍三唐將六代¶
㡬人曾是弗孤斯¶
　　　繡雲壁¶
柏葉濃青槲葉黄悠然雲又起中央豐隆借得天孫杼¶
滿壁鋪成錦七襄¶
　　駐蹕静寄山莊¶
轣轆輕輿出薊城宜人山色面前迎兩年已閲能無意¶
三日為期此暢情秀罨髙峯見松石潤霑平野聼隂晴¶
<pb:KR4f0005_WYG_218-9b>¶
村民喜色蹕途側同我欣逢綏屢成¶
旃旌未午至山莊臺館髙低畫㡧張何必天池思鳥道¶
從來地軸鎮漁陽泉聲㝡是能蠲俗花色由他且勒芳¶
静寄試看真面目無形容表有歸藏¶
　　韻松軒¶
春寒花事遅紅紫胥未吐軒前偃盖枝謖謖猶太古聲¶
固斯為佳色亦斯為嫵嫵則似魏徴佳惟識杜甫色聲¶
皆浄韻而非笙簧伍惜我不能琴横膝為之譜¶
<pb:KR4f0005_WYG_218-10a>¶
　　澹懐堂¶
㡬株松列院萬疊嶂圍齋又此春風至惟欣静賞諧禽¶
音調外户苔色染前階花信山中未真稱愜澹懐¶
　　雲林石室¶
傑壁峙硿礲覆以簷如笠下望似披雲歩來原拾級是¶
謂妙之門可悟虚所集歴厯泐舊作豈非餘結習¶
　　貯清書屋¶
有屋亦包山雖山一拳耳廣大乃在中中庸標厥㫖何¶
<pb:KR4f0005_WYG_218-10b>¶
必曰須彌居然勝芥子小許信足佳漫以浮玉擬¶
　　題讀畫樓¶
松石之間架小樓四時畫意閲從頭淵眀辭裏為何句¶
讀到涓涓泉始流¶
　　受宜居¶
室惟虚則受其受莫非宜春曉風來際秋宵月入時兩¶
峯互磅礴一水落漣漪竒想今朝得居原久若斯¶
　　雨花室¶
<pb:KR4f0005_WYG_218-11a>¶
泉縈石邏樹周遮竒境中尤竒莫加既曰一塵不到處¶
奚煩天女雨天花¶
　　聞道士誦經戱題¶
清虚玉宇䖍瞻罷(山莊内供奉鐙火玉帝處毎至輙有/内監道士司    然駕廽彼亦随去)¶
(非常/住也)便聼黄冠&KR2227;醮齋可惜冷冷原梵唱魚山未免應¶
(去/聲)官差¶
　　池上居得句¶
乗閒山景攬多竒水態寧當更舍斯就下千盤原藉澗¶
<pb:KR4f0005_WYG_218-11b>¶
架髙半畝竟成池何妨延月為澄照亦自随風作浄漪¶
慿檻因之悟文筆㝡嫌一徃瀉無遺¶
　　農樂軒¶
詎為增園景由來騐穡功茅茨真是樸&KR0927;廪慶斯崇鹿¶
柴秋田䕶鱗塍春水充今年農信樂此樂與民同¶
　　再題鄒一桂杏花¶
曾是春華東竺庵侍臣設色得神堪即今山館相逢處¶
引思還飛江以南¶
<pb:KR4f0005_WYG_218-12a>¶
山中杏朶未舒芳著壁翻看淺淡粧何必於斯較真幻¶
請看真暫幻原常¶
　　閲本¶
黄閣封章間日來來斯批閲肯徘徊知人則哲其難矣¶
莅政應勤敢怠哉四海一家惟益凛萬民元氣在深培¶
亦思衡石非真黽舉要還當審所該¶
　　坐天成寺樓得句命尹繼善和韻¶
石級髙縈䇿馬登春山羃䍥曉煙澄峯排兩闥争輝日¶
<pb:KR4f0005_WYG_218-12b>¶
澗轉千盤尚帶氷松較六朝還更古天懸一鏡不須鐙¶
寺樓老翰相擕坐問爾棲霞可得能¶
　　萬松寺¶
寺山松樹多無萬無已名之曰萬松古格誰云不資藉¶
春來也覺翠隂濃¶
片片春雲欲放晴遊山真覺暢崇情樓窓謖謖松風入¶
聼是天龍法喜聲¶
山居白足兩三僧不解參禪不演乗粥飯之餘無一事¶
<pb:KR4f0005_WYG_218-13a>¶
紫衣讓爾得相應¶
　　盤谷寺¶
萬松成小憩遊念結盤中石棧䟦子馬雲巖指向東寺¶
藏宻得谷山藴聚云隆那藉春芳問天花落半空¶
　　望雲罩寺未至¶
絶頂開雲寺不藏緑松天外見紅墻便同竺閣慿虚坐¶
那更攀梯往上方¶
凌霄戍削紫芙蓉途半非闗興已慵天駟不妨善騰踔¶
<pb:KR4f0005_WYG_218-13b>¶
多人春馬弱懸峯(雲罩居盤山極頂跋馬云勞而春時/馬蹄力弱尤不宜於登陟因不復命)¶
(駕以恤騎/從之力)¶
　　西甘澗¶
適纔向萬松原自澗口入雲巖聳億丈珠勒勞拾級夤¶
縁到盤谷辰過己巳值(叶/)及茲薄言旋曾不費半刻進¶
難退則易物理於斯識筞馬便過庵東麓猶當陟¶
　　東甘澗¶
分來一麓隔東西西澗剛過東澗徯又可從容俾衆憩¶
<pb:KR4f0005_WYG_218-14a>¶
小樓掞筆續前題¶
　　千尺雪¶
春騎遊山轉春泉入苑聼随來千澗水滙帶一池亭髙¶
下自如意東西弗㝎形前年耳畔者依舊響無停¶
　　題唐寅品茶圖¶
蘇臺文筆擅風流雅合髙張石屋幽竹鼎茗甌依舊例¶
圖中人可許從不¶
　　半天樓¶
<pb:KR4f0005_WYG_218-14b>¶
抗巘横樓號半天望如月宇碧霄懸﨑嶇遥徑肩輿到¶
犖嶨諸峯眼界前髙處因成憩以静適來所歴見都全¶
似兹坐攬寧非逸却是吾心戒逸焉¶
　　天籟室¶
㡬曲廊中轉諸竒户外羅拂巖落颯沓掠樹起婆娑不¶
藉丹青染都成黄范科應嗤元汴閣收遜此間多¶
　　朶山亭¶
山亭聊借石為屏一朶芙蓉四季青便是右丞難畫取¶
<pb:KR4f0005_WYG_218-15a>¶
請看得妙在無形¶
　　花朝放歌¶
今日仲春月之半春寒曾未花枝燦花枝未燦亦何妨¶
寧礙花朝千古案盤之阻盤之中適逄其㑹松石叢底¶
須萬紫與千紅不過稔冉随東風松蒼石秀春光融春¶
光融花朝無花亦可喜金不博金水不洗水¶
　　雲起閣¶
延閣崇椒上鄰虚顥氣氲春田方帶潤空宇又生雲冩¶
<pb:KR4f0005_WYG_218-15b>¶
出原無定浮來忽莫分便晴雖不惜設雨更應欣¶
　　延春堂¶
率以春朝至春山闢寢堂憩來多静思延得好韶光愛¶
看松恒秀不嫌花未芳宵衣聼啼鳥勤政是吾常¶
　　曉¶
山寺天鷄聲似自雲中墜昒昕日未上千巖漸光霽春¶
煙起虚谷升傍髙峯際漠漠難為名淰淰雅稱意而我¶
披襟坐便問有何事安得無事人於斯觀旦氣¶
<pb:KR4f0005_WYG_218-16a>¶
　　小石城歌¶
石城扼控盤之阻太行提封固百堵是何鬼工疊石成¶
天然梁麗架樓櫓嬴顛項躓不與(去/聲)聞松㦸泉池永為¶
伍轘轅潼闗真小哉㡬人守復㡬人取無取無守視斯¶
城恒占徐無千萬古¶
　　翠帀亭¶
宛轉肩輿過石城孤亭數武據嵕平千林雖未吐新葉¶
峯黛原看面面迎¶
<pb:KR4f0005_WYG_218-16b>¶
　　婉孌草堂¶
石勢外視雄其秀於中藏田盤所以佳山足壓諸方更¶
擇秀之㝡箇間搆草堂婉孌用董名先得同心良前軒¶
勑政罷斯焉小徜徉旋復怵然思無逸周書詳¶
　　聼瀑¶
草堂閒坐對林岑瀑水當窓送净音我自剏聼堂自慣¶
前年響直到而今¶
　　題董其昌婉孌草堂圖¶
<pb:KR4f0005_WYG_218-17a>¶
草堂婉孌始香光便以名堂堂内張窓外壁間如印證¶
崑山盤谷雅相當¶
　　晴¶
四野春雲雨未成千峯岞㟧忽開晴情知沃壤非需澤¶
不免為之惜念生¶
　　種松¶
何處而無松無松處亦有乗閒課補種趂此清明候(叶/)¶
擇髙植之岡移低出諸藪譬如育賢材量物随所受忽¶
<pb:KR4f0005_WYG_218-17b>¶
然思絜矩用人似茲否¶
　　山行¶
山行小歩御肩輿且止無妨進以徐適已逸斯惟偶耳¶
㤀人勞則豈應如¶
　　引勝軒口號¶
壘㠑髙峯案衍岡千林窅暎與低昂引來諸勝接無暇¶
軒自恒閒人自忙¶
　　題清音齋¶
<pb:KR4f0005_WYG_218-18a>¶
兩株古柏峙堂襟落落清風自在吟洗不期其筝笛耳¶
悦原契此浄眀心竹惟解和埭邊籟泉任常調澗底琴¶
樓築三層特松耳虛稱𢎞景是知音¶
　　擷翠樓¶
就迥為髙不費脩縁梯而降乃知樓擷雖萬樹因時異¶
翠則孤松自古留三日無妨身與憩一時可悟意相投¶
天風習習巖間落更有寒濤颯若流¶
　　石林精舎¶
<pb:KR4f0005_WYG_218-18b>¶
逕自谽谺入室居峭蒨間無雲常帶潤有景雅稱閒何¶
礙一時憩祗宜諸慮刪楞嚴如辨見不繋八還還¶
　　對山亭¶
何亭弗對山對山是亭獨此理可言乎無過名偶録譬¶
之人一身四支百骸簇名各有所占人竟於何屬㑹此¶
得居亭不然枉碌碌¶
　　再題雲林石室¶
静室一間足蔥朧萬石林禽音翻上下谷景幻晴隂苟¶
<pb:KR4f0005_WYG_218-19a>¶
不渉仙境安知引道心匡牀延坐久日影過髙岑¶
　　静夜吟疊舊作韻¶
盤谷窈而深新篁虚月隂且停八駿騎愧撫五絃琴淡¶
淡松窓影冷冷蓮漏音清宵吟疊韻落得暫怡心¶
　　遊古中盤得詩六首¶
平明筞騎入巖扉石罅松間仄逕㣲今日晴和無雨色¶
濛濛春氣已霑衣¶
兩樹交枝自異根過來却喚入松門隔他塵境開仙境¶
<pb:KR4f0005_WYG_218-19b>¶
再上千梯乃柰園¶
春鳥當春意亦娛深林不見向人呼盤中自是棲賢處¶
何事而今屬苾芻¶
到來崿嶂尚周遮取勢結庵石逕斜誰説山中芳信未¶
釋迦老子坐拈花¶
貝葉天花寂梵那兩三野衲住雲窠分松蒔竹為家計¶
勝却拈椎䜿拂多¶
東首巖房祇一間盤阿精舎額斯顔㝡欣盈尺虚窓裏¶
<pb:KR4f0005_WYG_218-20a>¶
納盡千山與萬山¶
　　望少林寺未入¶
適纔别中盤徑欲徃東竺少林路所經過弗入庵屋身¶
詎覺其慵意固有所屬何處非大士骨髄與皮肉㸃到¶
不重提一時聊即目¶
　　山行¶
原是晴眀無片雲千峰落霧倐氤氲筞驄祇在虚無表¶
上界鳴梢下界聞¶
<pb:KR4f0005_WYG_218-20b>¶
　　東竺庵¶
入山迥復深衣履皆霑潤驀然到竺庵徑自雲中進如¶
如調御相今昨常相印别室斯小憩摘句吾不吝盆中¶
古杏花管領羣芳信(時山中杏花皆/未開盆杏獨放)¶
　　雲浄寺作歌¶
竺庵一屋雲靉靅杳莫分盤磴過東嶺豁朗雲忽浄(叶/)¶
竒哉雲浄善循名千巖萬壑開光晶紫盖一峯碧霄外¶
那數黄山與赤城片時萬狀幻無已天龍游戯技若此¶
<pb:KR4f0005_WYG_218-21a>¶
　　再題千尺雪¶
遊山罷復返山園泉上幽居近苑門下馬便因成小憩¶
前朝景與逝波翻¶
或㦯巖泉髙復低宜觀宜聼又宜題寒山去嵗臨流况¶
祗在清淙東與西¶
　　半天樓¶
歩輦以徐至飛樓羾半天園中髙莫並山裏攬都全㡬¶
寺藏春霧萬峰生霽煙眀將旋蹕去小坐也應然¶
<pb:KR4f0005_WYG_218-21b>¶
　　泠然閣¶
有松抱石生有石凴空住如此松石間詰曲尋欹路西¶
巘漸以髙東谷漸以赴崥崹得小坪傑閣凌虚據擬之¶
御風行禦㓂知其故¶
　　得概軒¶
山軒適可小棲遲取便循名一搆思今日田盤吾得概¶
大都松與石居竒¶
　　再題貯清書屋¶
<pb:KR4f0005_WYG_218-22a>¶
架屋石山上石勢弗可止並行兩不妨屋因包石耳石¶
雖一屋内屋原衆石裏炙轂焉能窮可以悟萬理¶
　　交翠榭¶
牝谷横陳㟧障間凌虚搆榭鎻孱顔浮青上下開生面¶
潑黛東西暎沐鬟何必千林随莭異可知一室破天慳¶
楞嚴㑹得交蘆㫖依倚由他此自閒¶
　　含逺樓即景有㑹二首¶
書樓含逺目堪窮無過田盤千里通寰海幅員寧計數¶
<pb:KR4f0005_WYG_218-22b>¶
由來存以寸心中¶
樓上不知樓下誰逺斯含矣近斯遺設如絜矩通為政¶
惕若吾當監在兹¶
　　夜雨(二月十/七日)¶
峯雲忽晦忽開晴傍晩南山雷作聲漸灑細絲連暮色¶
遂垂宻霔入深更攬衾不礙窓寒切㩧瓦時聼簷溜鳴¶
㝡喜明朝旋蹕處慿看薊野起新耕¶
　　曉過西嶺有作¶
<pb:KR4f0005_WYG_218-23a>¶
徹夜時霖曉未晴大雲還傍嶺頭生春泥却厭肩輿慢¶
石棧原堪筞馬行與霧周旋如一體向人言語祇聞聲¶
山莊小别動經月列巘藏形似有情¶
　　盤龍山行宫即事¶
度嶺行行過平峪為龍九二見田中天容隂歛將開霽¶
雨勢西來似遜東樸室憩躬向蘭野山莊廽首别松風¶
昨欣又覺今生惜一念祈農無始終¶
　　復雨(二月十/八日)¶
<pb:KR4f0005_WYG_218-23b>¶
午晴繼以風本無望雨意風送雲佈空入夕雨復至西¶
來惜澤㣲望外此霑被更西又何若明當悉詳備¶
　　順義道中作¶
半夜雲開大作風輕輿就道土膏融思量設更無風好¶
隴蜀嗤予望莫窮¶
芃芃秋麥露含珠又見新耕趂潤腴百雉由來皆保障¶
緩循蘭埒過狐奴¶
煙坰歩馬襯春泥樸素民風率入題怪底朝來凉頓劇¶
<pb:KR4f0005_WYG_218-24a>¶
北山一㡧雪皴齊¶
　　廻鑾詣¶
　暢春園㳟問¶
皇太后安¶
旋蹕東歸詣¶
暢春¶
起居康適敬咨詢厚欣¶
懿體増千健小别¶
<pb:KR4f0005_WYG_218-24b>¶
慈顔逮一旬桃朶風前舒有信栁絲雨後浄無塵青郊¶
芃麥新耕舉奏對還邀¶
喜頋頻¶
　　御園仲春即景¶
岸栁葉將吐山桃花欲開端倪春色露來徃一旬纔池¶
舫泛無礙齋窓清可陪東風作雨後浄潤鮮生埃¶
　　怡然書屋¶
書屋額怡然怡然義足研雨暘總時若民物各安全倉¶
<pb:KR4f0005_WYG_218-25a>¶
廩餘三嵗兵戈靖九邊是均非易致多愧此名懸¶
　　溜琴亭¶
攫醳無勞指宫商㑹以神一般水與石協律勝泠綸¶
　　自遠軒¶
依曠開軒榭延虚徹牖窓騁懐真自遠遊目致無雙風¶
栁金揺展露筠玉潤摐天然稱㸃筆不識可如扛¶
　　山桃花¶
仲春廵蹕御園廻苞朶杝桃山曲隈漫惜迎人未酣放¶
<pb:KR4f0005_WYG_218-25b>¶
㝡佳芳意是初開¶
盤庵盆杏已舒榮苑籞山桃待放英花譜後先那有定¶
女夷一例付無營¶
淺紅淡白盡含胎訝似溪邊欲放梅雨後一般清潤意¶
相看却惜欠香來¶
開桃時節例風顛巽二蓬蓬又已然静裏却知消息處¶
大都物理忌居先(北方山桃花㝡早開時必/多風或亦消息之理也)¶
　　風¶
<pb:KR4f0005_WYG_218-26a>¶
渴望春霖時厭風致雲散其或值潦後喜風吹雲亂今¶
嵗兩無藉厭喜情胥間以逢綏屢餘兼沐時膏眷雨後¶
風必然漫惜花枝顫¶
　　聞河南山東得雨¶
豫齊均以麥為天乍喜春膏兩省連章接督河親閲厯¶
尚需方伯報偏全(河東總河李清時奏二月十一日行/至曹縣時雨普降十二日至儀封縣)¶
(境亦然並入土深透十分霑足豫齊㝡重麥收春雨既/優聞奏欣慰至兩省通屬曾否普霑尚俟各撫臣奏報)¶
(耳/)¶
<pb:KR4f0005_WYG_218-26b>¶
　　唘蹕㳟謁¶
泰陵即事¶
東陵旋駕為詢¶
安一日停居便發鞍㝡是春中履露候不妨雨後破晨¶
寒仙園敬¶
告問羣䜿蹕路趨辭列衆官䟽剔萬泉資種稻遂因途¶
便試循觀¶
　　由萬泉隄上至聖化寺傳饍視事後遂登程¶
<pb:KR4f0005_WYG_218-27a>¶
前嵗䟽通泉脈流早知墾闢稻田稠情形順便兹方覽¶
顧我何曾得暇遊¶
竺宇前頭有室齋傳餐纔罷報辰牌驛章遞至便批荅¶
勤政無時敢釋懐¶
　　虚静齋¶
書室竺藍前山邊復水邊一時兹小憩徃嵗倐成遷已¶
覺春光麗恒看¶
聖藻懸¶
<pb:KR4f0005_WYG_218-27b>¶
元宫適展謁廻憶又澘然¶
　　過盧溝橋道中即事¶
拱極城邊度石橋橋亭碑記仰¶
神堯鍚名永定垂千古敢不脩防廑旰宵¶
一道黄流宛在中金隄夾輔峙猶崇桃花水送層氷下¶
下口新河宛轉通(渾河下口屢易自乙亥年方觀承奏/請改由北岸大隄之外下注沙淀葉)¶
(淀十餘年來河水安流兩隄/鞏固頗資新河宣洩之力)¶
過橋村店號長新旅館居停比接鄰試問於中投宿者¶
<pb:KR4f0005_WYG_218-28a>¶
阿誰不是利名人¶
栁陌風前金縷縷麥塍雨後緑芊芊見耕犂者教傳問¶
云近清明種大田¶
　　良鄉縣行宫即事¶
塔影遥瞻矗午晴行宫知不逺多程率縁一宿慙茅土¶
又已經時别檻楹西謁¶
雲山千古恨南廵詩句昨年情夜深繩榻聊無寐嘹唳¶
天邊雁數聲¶
<pb:KR4f0005_WYG_218-28b>¶
　　過吉陽¶
閭閻鱗次枕坰郊愛此扶陽義括包雨後村民耕緑野¶
不知不識演羲爻¶
　　半璧店又有稱半壁者詩以解嘲¶
半璧以水稱半壁以山名兩義適皆可孰為真定評有¶
山亦圍翠有水亦繞清村民胥不知何曾字義争兩耳¶
易是理三耳難非情子髙實得之公孫智徒營¶
　　山桃花¶
<pb:KR4f0005_WYG_218-29a>¶
前日含苞今放朶春光有脚速於人絳霞似是分明説¶
一度相逢一度新¶
　　暖¶
雨後生峭寒雨晴烘嫩暖正協仲春令行行不覺遠村¶
遥想花藏陌曲疑栁綰潤郊遍舉耕緑麥青蓄眼目前¶
兆信佳未敢望存滿¶
　　過秋瀾村¶
小憩村齋不駐宿輕輿驅進為兼程一年悠矣長懸望¶
<pb:KR4f0005_WYG_218-29b>¶
五内縈哉甚廹情春氣融融時作暖山雲片片忽韜晴¶
路纔百里未前到僕伇寧當歎逺征¶
　　駐永慕齋¶
祇餘一嶺隔猶作¶
九霄觀敢曰終身慕眀知¶
萬載安廵檐憶昔景聼漏遅(去/聲)宵殘階下涓涓水寫予¶
淚不乾¶
　　㳟謁¶
<pb:KR4f0005_WYG_218-30a>¶
泰陵¶
夜夢繞¶
佳城輕輿破曙行拜瞻隔乙酉時節近清明漢典垂儀¶
久魯經標義精閲年忽成世攀¶
鼎恨難平¶
　　過安河即事襍詠¶
嶺號白楊是水源入沙渗漉塞潺湲引渠建牐農功賴¶
名曰安河意有存¶
<pb:KR4f0005_WYG_218-30b>¶
辛巳䟽脩始作功繼斯來徃看胥同本原意在資耕甽¶
何事茲番㸃綴工¶
前廵猶祇草亭幽溪畔今朝見有樓不為(去/聲)怡而為&KR0832;¶
矣那更石壁著詩留¶
機宜蓄洩有多端勤以農夫董以官經過詎圖一已逸¶
永懐惟望萬民安¶
　　夜雨(二月廿/五日)¶
㡬㸃晨霏午放晴晩雲垂霔遂成聲意中但得無風足¶
<pb:KR4f0005_WYG_218-31a>¶
望外誰期落雨并景助詩情恰寒食祥占農諺逮清明¶
教量砌土潤餘寸秉燭看來夜正清¶
　　清明¶
夜雨釀晨寒就輿弗命鞍花光圍墅重栁影羃衢寛間¶
亦疾風作無妨潤野看究應澄息好(嵗時記去冬至一/百五日即有疾風)¶
(甚雨農占清明日雨五榖/熟風則其月多風艱雨云)慿望不遑安¶
　　仲春御園即景¶
西廵趨駕問¶
<pb:KR4f0005_WYG_218-31b>¶
安廻御苑春光駘蕩開隄栁欲争後凋柏山桃全放不¶
香梅法宫有事明當返芳囿無妨斯暫陪一路農功畢¶
興攬静思差慰此歸來¶
　　西直門外作¶
詢¶
豫清晨復進宮敬¶
神事亦述¶
家風(毎嵗春秋坤寜宫宗神前立杆大祭必親詣行禮/敬循    祖      以來令典兹蠲三月朔日舉)¶
<pb:KR4f0005_WYG_218-32a>¶
(行春祀因於/前期還宫)石衢十里而遥耳便以傳餐憩倚虹(堂名/在髙)¶
(梁橋/側)¶
京東徃返復京西麥色芃芃茂總齊郊外灌畦猶覺好¶
春雲喜又逺天低¶
　¶
　¶
　¶
　¶
<pb:KR4f0005_WYG_218-32b>¶
　¶
　¶
　¶
　¶
　¶
　¶
　¶
御製詩三集巻五十五¶
