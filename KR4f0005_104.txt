# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.971316
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷四十六
<pb:KR4f0005_WYG_104-1a>¶
欽定四庫全書¶
御製詩二集巻四十六¶
　古今體一百十八首(甲戌二/)¶
　　易字¶
新書易舊新還舊凡幾更書始惬心習字故知如是可¶
求人毋乃背遲任¶
　　讀史¶
千秋紀載半真偽盡信寧無義至精枚卜自縁君意定¶
<pb:KR4f0005_WYG_104-1b>¶
區區何繫杜鵑鳴¶
　　春日樂夀堂¶
境託智仁徳堂開翰墨筵古香研道秘新藻發春妍砌¶
潤苔痕嫩氷消波影鮮行時際韶秀與物共欣然¶
　　再題惠山園二首¶
稍加位置力便足石泉佳秀木喬籠屋清流曲抱階風¶
松入操古春鳥和(去/聲)音諧烟雨錫山景悠哉寄雅懐¶
逕入紫芙蓉石林重復重臨溪開月戸隔樹落雲峰聲¶
<pb:KR4f0005_WYG_104-2a>¶
擬洞簫按形叅襄錦淙宣毫将側理到處有清供¶
　　自石舫進舟由玉河至靜明園溪路流覽即景成¶
　　　短言五章¶
石舫前頭畫舫移湖心猶凍碧琉璃一般氣候叅凉燠¶
兩字禪機悟即離¶
一棹明湖倚艦輕經冬鳧雁任縱横蘆叢亦可安棲啄¶
笑彼瀟湘邁遠征¶
臥波玉蝀接長堤舟過前川逕向西伊軋機聲雜鳴艪¶
<pb:KR4f0005_WYG_104-2b>¶
分明江國景堪題¶
雪消宿潤浹溪田溪畔人家低野烟于耜相将力南畆¶
誰歟田畯為生憐¶
静明山色望中新及到原来箇裏人大意略觀便言返¶
寧毋遲待羽林臣¶
　　玉泉山即景¶
烟霞表裏因心静天水空澄觸目新啟廸詩懐涵萬象¶
陶鎔山色入三春輕雲過午魚鱗疊積雪晞陽螺黛皴¶
<pb:KR4f0005_WYG_104-3a>¶
低町(去/聲)髙田連近遠所欣一例利耕畇¶
　　竹罏山房¶
隔嵗山房此一過試泉偶爾樂天和悦心得句恒於是¶
夏鼎商彛較則那樹鳥鳴春聲漸暢砌苔向日緑偏多¶
靈源不凍輕舟繫簷際漪光鏡裏波¶
　　分鑑曲¶
清灘遠渚繚而縈渌水随方鑑影呈可識谷阬足天趣¶
那将離合繫人情月波瀲灧金為色風瀬琤琮石有聲¶
<pb:KR4f0005_WYG_104-3b>¶
閒倚曲欄俯澄照水精闕裏息心旌¶
　　題楊凝式韭花帖真蹟¶
名翰留傳謝韭花軒軒舉欲擬飛霞馳情詎為盤餐計¶
乞米流風本一家¶
　　董邦達萬木森秋¶
凸者稜稜凹者窪經霜錦繡絢㟏岈最髙更置孤亭逈¶
縱目因之意與遐¶
　　䕫磬¶
<pb:KR4f0005_WYG_104-4a>¶
黎緑呈瓌寳神魖寫異形五城難論價九徳早揚馨庇¶
穀徵多稔葆光出太寧徒觀戛擊物喜起企虞廷¶
　　春日承光殿¶
祭届春祈轉法宫崇基路便御橋東氷消太液呈溶漾¶
景入芳辰漸冶融石秀松蕤清賞外新題舊詠静評中¶
明當遷坐遊觀戒咫尺軒墀得憩躬¶
　　是日遂逰瓊島趯臺諸勝即景雜詠八首¶
節前瓊島我曾登惜少銀花積翠崚此日行春御園返¶
<pb:KR4f0005_WYG_104-4b>¶
雪消欣看暖霞蒸¶
假山温樹繢嵯峨仲月風光已鬯和氷戲廻看曾未久¶
漪瀾堂外瀲新波¶
心耽翰墨足淹留每到偏欣閱古樓通㑹重拈過庭語¶
神詮一論照千秋¶
蕉園迤邐命輕輿氷不勝牀舟礙諸未肯湖心事椎鑿¶
多人勞作毎厪予¶
鬱蔥雲裏聳瀛臺麗日和風寳扇開何必龍鱗将翠羽¶
<pb:KR4f0005_WYG_104-5a>¶
壺中木石總仙材¶
長隄東轉粉墻過院號淑清倣軸薖若向溪山論本色¶
繄予意向此間多¶
茶舎三間背緑筠竹罏雅合案頭陳松風蟹眼聊清課¶
喜是收来雪水新¶
稅枯和淖向妍韶遺蹟猶堪指勝朝太液池邊人字柳¶
春来還嫩舊時條¶
　　題張宗蒼吳山春曉¶
<pb:KR4f0005_WYG_104-5b>¶
新紅嫩緑繢韶妍融以烟霞静且便竹裏軒樓心太古¶
源中阡陌意神仙錦蹊徐蹀探花騎練渚輕浮放鴨船¶
都是南巡曾厯覽流陰瞥眼忽三年¶
　　趙孟頫幽篁戴勝圖¶
降桑傳月令如簀詠風詩何事辭雙侣翩然借一枝劇¶
觀得神際遥想掞毫時磔裂陳纑地恒新墨妙垂¶
　　詠漢玉屏風疉舊作韻¶
𢎞璧夷玉兩序間三棘六異千年右諸侯良寳無過斯¶
<pb:KR4f0005_WYG_104-6a>¶
詎若寳賢以為友孚尹比徳時或珍如乾六爻無一偶¶
玉屏方廣遺炎靈撫之光澤不留手温室秘賞閲三朝¶
寓意匪誇弗脛走東坡至人有至言世人安得如汝夀¶
星為含譽雲為卿我則成詩今復久爾時書題借詞臣¶
(前詩作於丙寅命學士/張若靄書鐫紫檀架上)自審臨池腕力醜彈指凡八異¶
春秋重吟聊命墨卿黝琬琰終合付鐫華咄哉瓌質滄¶
桑守章草鍾𨽻已瞠乎那能更進辨科斗聞之七日集¶
靈臺王母帶垂靈飛綬雙成子登侍東西觴酌麻姑所¶
<pb:KR4f0005_WYG_104-6b>¶
進酒詼諧白髪乃小兒瞿瞿何来竊窺牖交梨火棗仙¶
得飡斯以贈帝帝拜受什襲百代天府琛好惡何常惟¶
知誘齅人遺製在周官筆翰休論類楓柳¶
　　春仲¶
社稷壇¶
玉輦行西闕¶
松壇祭仲春質儀遵古昔農事重躬親雅樂依聲永太¶
羮不和醇拳拳何所願¶
<pb:KR4f0005_WYG_104-7a>¶
綏我屢豐頻¶
　　御門日作¶
黄閣封章待綍音明廷敭對詰晨臨疇咨晝接寧惟是¶
典禮時修更欲尋三九期餘常厪念剛柔異克不容心¶
遑云撫莅兹年久益覺憂勤與日深¶
　　讀淮南子¶
智過萬人謂之英智過千人謂之俊設於林林蠢蠢流¶
縱過億萬非哲濬使遇其智相敵者一人已難無過分¶
<pb:KR4f0005_WYG_104-7b>¶
英俊惟名智亦殊刻舟求劍失銛刃譬之披圖閱超光¶
不求之馬終無駿¶
　　題錢選觀梅覔句圖即用其韻¶
梅有仙風鶴道姿一家眷屬得相随孤山我亦曾過訪¶
流水行雲憶昔時¶
　　玉檠¶
林邑品猶重咸陽製太奢㸐書欣質樸習字伴年華長¶
短何須較球琳匪所誇羲經如玩象大有兆維嘉¶
<pb:KR4f0005_WYG_104-8a>¶
　　題張宗蒼山水¶
玉泉百道劃巖飛春氣濛濛欲濕衣髙士行吟何所得¶
石橋獨自杖藜歸¶
　　仲春萬夀山雜詠六首¶
邇来春色夫如何乍見山陽綠草多都識流陰曾不住¶
返躬却復慮蹉跎¶
表裏湖山景不窮楊絲漸欲受東風六橋迤邐知何䖏¶
祇在輕烟淡靄中¶
<pb:KR4f0005_WYG_104-8b>¶
如酒新波萬頃翻鏡邊遥見鳯凰墩何必湖心較西子¶
澄觀㑹處合㤀言¶
種松擬種丈尋外拱把成陰久待遲為學固知戒躐等¶
求才亦復貴乗時¶
曲廊繞柱度潺湲蹀歩松風石瀬間此是惠山真靣目¶
輸他鐘磬六時閒¶
水複山重致益竒流連每自戒逾時無過大意觀怱遽¶
却笑何須爾許為¶
<pb:KR4f0005_WYG_104-9a>¶
　　萬夀寺¶
路便訪雲林禪房静復深講筵下馴鴿春樹有鳴禽席¶
展今来座題看昨歲吟偶嘗香積味益切已飢心¶
　　樂善園¶
溶溶新水初勝舟碧川寒峭襲輕裘甓社菱絲正相若¶
忽憶南巡成昔逰沼園咫尺聊停憩泉石閒饒濠濮意¶
輕茵已是春工夫喬木全成詩景致小徘徊旋命蘭輿¶
髙閣庋置方披書箇中每覺玩不盡佳處常留興有餘¶
<pb:KR4f0005_WYG_104-9b>¶
　　過玉蝀橋¶
明當啟蹕謁¶
橋山此日清宫夙駕還迤邐蝀橋過玉馬漣漪春水漾¶
銀灣廻翔鳧雁心含喜新茁蘋蒲意總閒韶景方欣徧¶
融冶輕雲又見羃孱顔¶
　　錢維城寒齋對話圖¶
萬玉聲敲颯沓風茅堂對坐地爐紅髙談不渉人間世¶
䟽仡無懐商𣙜中¶
<pb:KR4f0005_WYG_104-10a>¶
　　慈雲寺¶
精藍路左建多年一時炎官肆燻灼陸渾山火擬韓詩¶
䕶法天龍竟何若花甎壁立雲構摧瓦礫荒榛起寒雀¶
往来每為惜頺廢尋思此事應斟酌毋乃楞嚴語如是¶
生㓕㓕已寂㓕樂¶
　　過潞河¶
亨衢警蹕仗逶迤晴日東風度潞河已覺當春渾可望¶
大都隔嵗一為過暖融茵草生陽㟁水先(去/聲)桃花下凍¶
<pb:KR4f0005_WYG_104-10b>¶
波¶
追遠省耕應春月行時詎為玩芳和¶
　　曉行¶
詰旦命蘭輿曦輪猶未上須臾煥扶桑銅鉦隔林晃春¶
氣每作雺郊原色曭㬒設謂霿在日坐井觀乾象日天¶
三萬里世界同瞻仰貞明豈有晦拘墟見非廣澄氛届¶
曾泉麗照清霄朗¶
　　白澗行宫晩坐¶
<pb:KR4f0005_WYG_104-11a>¶
春甸縱睎寛春宵了不寒數椽聊可憩一晌未遑安風¶
月佳今夕詩書伴古歡短檠羣籟静理趣惬澄觀¶
　　薊州道中¶
廿里楊街不覺遥淡烟融日近花朝應縁谷口春冰觧¶
已有新波到野橋¶
郊原土潤不生塵雅似江南薊北春通閏節遲耕未舉¶
桑林醉社是閒人¶
溶溶春水下鳬鷖栁色輕黄染未齊分付田盤好相待¶
<pb:KR4f0005_WYG_104-11b>¶
秀韶深䖏定留題¶
　　獨樂寺(時命重修落/成路便臨憩)¶
葺修尚識統和年龍象重教煥法筵詎有廢興縈白業¶
徒聞翰墨說青蓮(佛殿匾相傳/為李白書)往來幾為飛吟興布施¶
非闗種福田小憩便教清蹕去我非樂獨祗憂先¶
　　題翠雲山房¶
雲外遥瞻翠嶺横到来翰席澹懐清蝸亭倚巘攀松上¶
蜃牖臨川數(上/聲)騎行入座韶光發新藻隔林山鳥試春¶
<pb:KR4f0005_WYG_104-12a>¶
聲招提路左青蓮宇幾杵蒲鐘太古情¶
　　月¶
籟息一房閒月上諸山静徘徊銀漢虚掩暎松杉影烟¶
花勒春寒石泉印清景澹然如我心值此神明境¶
　　恭謁¶
東陵各成短句¶
兩世恩勤被¶
澤深¶
<pb:KR4f0005_WYG_104-12b>¶
昭西卜兆識初心無垂簾蹟功開國不數周家有太任¶
(右育深昭西陵皇祖世祖/鞠    恩        祗承)　　(聖祖皆受/遺命因即)　　(文皇后/孝陵之)¶
(西為暫安奉殿陵名皇考登極後乃建/明樓寳城恭上    本    初志也)¶
大定戎衣¶
世徳昌勤民圖治日維皇¶
孝陵佳氣垂千禩兢業心殷朂覲揚(右陵/孝)¶
皇祖多年孝養誠¶
母儀彤管播芳聲¶
<pb:KR4f0005_WYG_104-13a>¶
元宫閟久山陵附来往霞標䕶赤城(右東陵/孝)¶
緯武經文千載獨守成開創¶
一身肩攀¶
髯尚憶髫齡際電影流隂卅二年(右陵/景)¶
奠謁儀成路轉西椒漿坐釃意含悽中年傷感紛多矣¶
兩嵗春秋又迅兮(右奉孝賢皇后陵前嵗/安  地宫兹二年矣)¶
　　桃花寺行宫作¶
半山竺宇古招提髙館閒房構近西詭石蒼松皆恰當¶
<pb:KR4f0005_WYG_104-13b>¶
每来㸃筆為留題¶
桃花寺側花朝度却值山桃尚未開識得仙源真趣者¶
不孤春色是今来¶
石泉咽凍淙聲細山鳥知春試語竒月牖凌虚千嶂入¶
率教神觧得於斯¶
曲折廻廊路轉通疏軒遥在翠雲叢開襟霄漢延清矚¶
竒趣還同宋考功¶
　　花朝¶
<pb:KR4f0005_WYG_104-14a>¶
三分春節已平分栁未舒條花未芬了識九旬真電火¶
空傳萬事似浮雲青旗錦勝都無藉白水蒼山亦可欣¶
小憩琳宫參浄業向来憂樂任其紛¶
　　静寄山荘¶
松塢雲莊逈絶塵無妨紆路駐鑾頻嵐飛生翠常疑雨¶
峰有真姿不藉春花未胎含因閏遲(去/聲)蕪纔芽紐向陽¶
新圖書静好當清暇汲古心知未逮津¶
　　韻松軒¶
<pb:KR4f0005_WYG_104-14b>¶
風樹皆作聲四時兹不改何䖏而乏松名山松所在佳¶
㑹不常遇是吾所以乃謖謖雖無心落落若有待山中¶
今亦古人間春似海¶
　　對瀑¶
擘窠扁石鐫垂紳聲色不動惟天真分明晝錦記内語¶
中心藏之如此人¶
　　千尺雪¶
倚巖架白屋開牖臨清泉春半雪已消垂流尺計千一¶
<pb:KR4f0005_WYG_104-15a>¶
二二而一圓方方復圎寓物陳至理随㑹含神詮茗椀¶
不必試吾方意油然¶
　　得概軒¶
敞軒稱得概勝日欲賅春松色迎人翠峰容入户新不¶
須花爛漫雅愛石精神與物欣芳節矧吾志體仁¶
　　暖¶
入山景物渾融和昌昌春緒来逶迱緋桃緑李縱遲待¶
峰色泉聲漸已多封中出雲輕似波其上遥空矗黛螺¶
<pb:KR4f0005_WYG_104-15b>¶
何當為雨潤新壠叱牛應聽農人歌盤之中盤之谷窈¶
窕而深繚而曲樂以天下憂以獨春風風人吾意屬¶
　　小石城¶
磊磊拳石無央數攅簇累積堅城固屹然壁立開闢来¶
世人安得知其故荆凡得失紛經營埤堄攖守終誰成¶
烟霞乾闥此示幻飛泉為塹松為旌松籟泉聲相激越¶
楚南偶似非豪敓子厚離憂何有哉石城同一滄桑閲¶
　　婉孌草堂(有序/)¶
<pb:KR4f0005_WYG_104-16a>¶
　　是䖏面臨石城背枕雪瀑烟霞薈蔚之状與泉石¶
　　相問答山荘㝡佳處盖不一二數屋中適張董其¶
　　昌婉孌草堂圖真蹟輙以名之¶
竒境每奥秘時為幽人開我雖憂勞者亦有烟霞懐枕¶
潄寄遐託溪山期静諧香光圖婉孌同然先得哉名相¶
天下公㑹者任取裁識此慕藺心企彼希李材(其昌識/語有希)¶
(李營邱/之意)¶
　　半天樓¶
<pb:KR4f0005_WYG_104-16b>¶
肩輿徐陟衆峰巔恰得横樓號半天不盡崇懐期太古¶
自然逈句㑹當前松稱無改春偏態竹不多情月亦娟¶
卉歙仙風吹萬慮祗饒鐘韻隔雲傳¶
　　雲林石室¶
石出壺天寛林開精舍逈嵐靄朝暮變松石今古永依¶
階有緑苔問樹無紅杏春遲故自可聞之惜分景¶
　　栁¶
依韋煖氣發韶光陌柳絲絲漸染黄前日花朝方過了¶
<pb:KR4f0005_WYG_104-17a>¶
便看物意為春忙¶
　　天成寺¶
雙峰闢天闗一逕入雲路尋竒紛彼新據座原吾故澄¶
思㑹理趣即境摛藻句開忩寒料峭眺景春流露無為¶
憶向来恍可欣始遇¶
　　惜松歌(萬松寺以松得名去嵗蠧蝕/松葉頓非昔觀詩以惜之)¶
兩年不到萬松寺曉春乗興今来偶盤龍踞虎縦好在¶
鬱翠流腴較昔醜僧云去嵗即生蠧所以蒼株半枯朽¶
<pb:KR4f0005_WYG_104-17b>¶
佛冺生滅付不知山無愛憎誰任咎咄哉成形壊亦随¶
榮譽已當毁應受不然山靈厭客来示盡枯禪以寂守¶
木必先腐蟲生之疑増詎在碎玉斗植中夀客乃如斯¶
不如斯者今知否¶
　　盤谷寺¶
隔嶂便欣松逭刼(萬松與盤谷只隔一嶺過嶺/而松翠如昔盖地氣使然云)得門還¶
禮佛留真一窗碧岫經年古四野油雲醸雨新目色耳¶
聲無盡藏退之李愿兩前人更瞻¶
<pb:KR4f0005_WYG_104-18a>¶
聖藻輝巖穴石火流隂五十春(是寺鐫康熙四十四年/    皇祖賜寺僧詩)¶
　　登雲罩定光塔作¶
平陵絶頂棲花宫詰曲雲逕盤巖松金輪月相此常住¶
似說法華垂真宗五體投地大樂說忽瞻寳塔湧出層¶
霄中十方如来乃恒河沙數彈指来聚一朶青芙蓉佛¶
云開塔事如是塔中如来為分半座同我時忽忘登臨¶
凡幾度惟聞梵網寳鐸錚錚落落鳴天風¶
　　上方寺¶
<pb:KR4f0005_WYG_104-18b>¶
路便思清憩禪房倚石幽松端寒籟泛澗底嫩泉流雲¶
幻晴兮晦山常春復秋迴瞻定光塔真擬碧霄逰¶
　　山行即景¶
泉帶東西自髙下山分向背變寒睻田盤四面皆方正¶
拱極都環紫盖(峯/名)尊¶
但看松姿皆入繢不須花發始吟春侍臣擕有清華侶¶
詩畫兼能為寫真(擕董邦達来令為田盤/全圖兼欲修新誌也)¶
竒峯不礙玲瓏影古寺真如委宛藏也覺吟懐無乃放¶
<pb:KR4f0005_WYG_104-19a>¶
大都熟處未能忘¶
飛泉似掛古松梢雪練寒濤自磕敲釀作春雲剛滿谷¶
頓希為雨潤東郊¶
　　晴¶
雲容纔作勢風力與之乖也識東郊潤終惟時雨懐昌¶
昌露春腳謖謖響松釵若論看山色晴明自是佳¶
　　曉¶
逺墅聞雞鳴澹蕩春山曉西宇掛銀蟾東巒吐朱鳥盎¶
<pb:KR4f0005_WYG_104-19b>¶
然一谷暖山禽啅疎篠物華縦未酣韶意惟斯好契理¶
待萬幾運神籌四表¶
　　池上居漫作¶
宛在一泓春水新樂天先我得其津長篇妥貼都言盡¶
率易由来未易臻¶
莫道山中無綠舫臨池也有受宜居米家書畫相衡校¶
嵐靄烟波未此如¶
　　千相寺八韻¶
<pb:KR4f0005_WYG_104-20a>¶
蒼巖路轉東初地翠雲叢既狹始開豁當前悟塞通逃¶
禪孰龍象訪道豈崆峒自是乗春興聊因識化工鍾靈¶
山有獨資始物惟同最愛苔皴綠未須花放紅遐思碩¶
人軸且憩梵王宫相好雖千億根源蔽色空¶
　　偃松歌¶
飛空忽見垂蒼龍其上無雲惟碧峯之而押擖㺯光怪¶
李老子兮黄石翁根不土胎性不屈盤盤&KR1372;㙷滃蔥鬱¶
譬如商顔肥遯流老而益腴巻綠髮春風秋月田盤山¶
<pb:KR4f0005_WYG_104-20b>¶
鶴鳴鹿旅太古閒大椿扶桑此其侣大夫受號嗟赧顔¶
東坡偃松斯鼻祖成形疑自元黄剖今日應作如是觀¶
公孫大娘劍器舞¶
　　翠帀亭六絶句¶
偨池列林扉抇淴鳴石激是宜引思紛而益令神寂¶
笠亭纔四柱萬概参於前小坐衣袂冷仙風下綠天¶
陡壁不可登吾意與之上白雲阿那邊佺喬期来往¶
嵐靄無定態松石乃益竒箇當㤀言詮䛁䛁復奚為¶
<pb:KR4f0005_WYG_104-21a>¶
土斷石壁立磊磊雉堞横問從誰假借栁州小石城¶
山荘駐五日林亭登一度卜築亦何為自問不觧故¶
　　山荘西崦人家¶
茆屋髙低外植援田收餘粒育雞豚惟勤耕績終年計¶
不觧詩書渉世論束帛蒲輪羞隱逸瓦盆柿酒長児孫¶
經過每為輕輿駐質樸風猶太古存¶
　　千尺雪再成¶
前朝含凍雪猶白今日舒絲栁漸青了識如斯在川上¶
<pb:KR4f0005_WYG_104-21b>¶
流隂未肯為人停¶
訇湱流離瀉復渟聲難為状色難形三間板閣虚窓静¶
只合㤀言注水經¶
熱河西苑及東吳到䖏風華具四圖試問得無紛色相¶
宧光應道豈妨乎¶
　　再疉前韻題唐寅品茶圖¶
非闗陸羽癖分茶偶試原欣沃道芽瓷椀筠爐值兹暇¶
田盤春色正和嘉¶
<pb:KR4f0005_WYG_104-22a>¶
　　題董其昌婉孌草堂圖¶
草堂本自寫崑山真蹟誰教落此間名相由来無定著¶
婉孌恰喜一般閒仲醇元宰交情厚李氏郭家設色艱¶
我獨曹風憶彼美楚騷一例詠藂菅¶
　　命蒋溥汪由敦董邦達修盤山新誌即令入山逰¶
　　　訪既畢事詩以示之¶
親切名山全體圖舊乗撿挍正乖誣名賢勝蹟思傳誌¶
其不傳能誌取無¶
<pb:KR4f0005_WYG_104-22b>¶
　　石林精舍¶
春松翠欲飜古石飛疑墜允宜風月佳未許桃李厠欹¶
案讀典墳羲皇興企思¶
　　雲淨寺¶
尋春喜晴和入山窮窈窕陽巘已綠縟隂雪猶白皛雲¶
淨佛所都青蓮色相表盈盈功徳泉身心一以澡載登¶
庋經閣萬慮澄三藐廻望向来途深雲不可討¶
　　東竺庵見杏花始開¶
<pb:KR4f0005_WYG_104-23a>¶
日日盼花開花開乃在此不藉女夷權應是天龍喜竺¶
庵谷向陽條風掞昌蕊爛澷亦底須瀟灑真佳矣佛咲¶
物皆春當前悟妙㫖¶
　　少林寺¶
精藍盤谷口縱望納徐無萬里太行麓千年雙檜株(寺/中)¶
(䨇檜最古盖/千年物也)稍停参浄業隨意作清娛得句還前進名¶
山寧可孤¶
　　古中盤¶
<pb:KR4f0005_WYG_104-23b>¶
盤之中造盤之阻綠嶕嶤隐青蓮宇到来精舍據其巔¶
春靄山雲互吞吐老僧面比瘦石枯南宗棒喝全茫乎¶
住山却是本来相何用䛁䛁辨有無松籟澗琴皆浄致¶
一牕延得千峰翠巖花放不入時妍由来物各從其類¶
仙風謖謖吹我裳便尋歸逕我馬黄乗興應留興不盡¶
偶逰亦厪逰毋荒¶
　　泠然閣¶
巖樓倚半空月宇納天風攬景真無盡㑹心逈不同石¶
<pb:KR4f0005_WYG_104-24a>¶
泉銀瀉峽蕙草綠抽叢壺裏年常静人間春漸融¶
　　雨花室¶
三春臨静寄五日作清娛每到吟将遍兹来興復殊交¶
窗嵐影翠入座栢陰孤試問維摩詰斯還著也無¶
　　盤山啟蹕之作¶
言旋清蹕别仙荘五日春逰毋乃長知爾何須亟来往¶
扵斯未可久徜徉廻瞻雲罩中天直取近西盤十里强¶
詩緒紛投吟不盡名山二酉暫教藏¶
<pb:KR4f0005_WYG_104-24b>¶
　　題方鈞袖珍山水巻¶
　　　烟林野艇¶
綠樹蔚溪烟人家隐烟樹野艇載羊裘沿溪自来去¶
　　　桞墅蓮香¶
玉露下銀塘芙蓉自在香粉本定誰取依稀萬栁堂¶
　　　晴蹊粉籜¶
琅實堪飼鳯烟梢欲舞龍忽似春叢裏韜光之所逢¶
　　　江村晚照¶
<pb:KR4f0005_WYG_104-25a>¶
秋谷幾村静夕陽千樹披入江飜石壁杜老句真竒¶
　　　古木幽篁¶
幽篁既瀟灑古木亦振竒恰似嵇與阮相逢把臂時¶
　　　松巖飛瀑¶
寒濤及雪練映帶翠屏裏適自田盤来所見多相似¶
　　旋蹕詣¶
　暢春園問¶
安¶
<pb:KR4f0005_WYG_104-25b>¶
行春迤邐返蘭輿先詣仙園問¶
起居敬悉¶
髙年福履鬯¶
萱階爵躍喜何如¶
　¶
　¶
　¶
御製詩二集巻四十六¶
