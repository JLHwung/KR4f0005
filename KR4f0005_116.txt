# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:10.281912
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷五十八
<pb:KR4f0005_WYG_116-1a>¶
欽定四庫全書¶
御製詩二集巻五十八¶
　古今體一百二十首(乙亥五/)¶
　　和李嶠雜詠詩百二十首韻(有序/)¶
　　天根月脅兩間皆名理之參殽鳥跡龍圖庶彚悉¶
　　斯文之覼縷揚風扢雅原惟體物為長俯察仰觀¶
　　舉可拈吟寓興茫茫象緯定中月離之章厯厯堪¶
　　輿漢廣崧髙之句登選樓則京都作賦稽樂府亦¶
<pb:KR4f0005_WYG_116-1b>¶
　　麟鴈標題時研鍊於鉅裁或錯陳扵片語粤自張¶
　　荷班扇始具全篇降而謝蝶崔鴛僅傳一律譬夫¶
　　采珠合浦何嘗聯百琲以揚輝假令求木鄧林詎¶
　　易集千章扵合抱頃當幾暇披覽唐音見李嶠之¶
　　雜詩信才人之鴻製體用五言四韻數至百有廿¶
　　篇大而流峙髙深細及肖翹跂喙雕鑱盡致籠萬¶
　　象扵毫端繪繡成文滙羣言扵巻裏時則薫絃静¶
　　而綈几清午漏遲而端谿潤爰依章而屬和更比¶
<pb:KR4f0005_WYG_116-2a>¶
　　日以徧賡夫賦物者以刻肖稱工𨽻事者以誇多¶
　　為富不知詩宗六義自比興之居先矧夫品列萬¶
　　殊固形神之備具若第鏤金錯彩殊乏性靈如徒¶
　　暈碧裁紅何闗生趣選辭就義無妨旁引曲喻以¶
　　盡其情抽秘騁妍要必援史據經而窮其藴有香¶
　　有色豈云剪綵為花亦幻亦真聊復即燈取影笙¶
　　簧蓺苑漫等諸月露風雲斧藻蓬山多識扵蟲魚¶
　　草木用當清暑兼寓惜隂云爾¶
<pb:KR4f0005_WYG_116-2b>¶
　　　日¶
嵎夷常發曜建木乃棲枝萬古明恒繼十天光鎮披誰¶
傾丹藿仰我惜白駒馳惟是無私照乾乾奉若曦¶
　　　月¶
示冲朏魄際警闕朒脁時東壁常懸鏡西潢祗學眉入¶
聞陸君牖鑒得阮生帷寄語宵衣者應懲長夜嬉¶
　　　星¶
堯典授時古泰西辨紀新降婁還主魯鶉首亦當秦誰¶
<pb:KR4f0005_WYG_116-3a>¶
應嚴陵客還思傳說臣庶民從所好慎矣譬辰人¶
　　　風¶
入松泛金籟動竹響琪林文士䧺雌辨髙人商角吟底¶
湏誇漢筑惟是緬虞琴雨足園亭好披来爽滿襟¶
　　　雲¶
空聞王母輦詎數楚王臺出岫無心去為霖有意来卷¶
舒常薄漢沮洳不飛埃膚寸曽占礎當春望㡬回¶
　　　煙¶
<pb:KR4f0005_WYG_116-3b>¶
連雲方蔚術(見劉向/薫鑪銘)帶谷乍霏微爨竈升晨柱(吉林竈/突率立)¶
(木如柱刳其中/空直以出烟)薫鑪換夕衣星池香作雨滕閣紫凝暉¶
嗟彼灰同出倐兮沈與飛¶
　　　露¶
三霄呈異瑞九畹綴新叢龜飲金莖外蟬鳴玉樹中醴¶
甘丹桂曉珠落碧荷風聞説丹邱罋猶存唐帝宫¶
　　　霧¶
樂廣披蘭省欒巴還蜀城雖云五里暗不礙九天眀侵¶
<pb:KR4f0005_WYG_116-4a>¶
曉報晴散著塵疑雨輕&KR1444;祅皆可卜彼霿豈容情¶
　　　雨¶
作解山川出其濛壬子來社公知莭至枹朴潤兵囬㸃¶
入池紋合絲牽風勢開甫田一犂足額手祝時哉¶
　　　雪¶
天公為玉戱剪琢出重霄花是恒春蕋時成不夜朝融¶
將兼雨潤輕漫逐風飄洛渚形容别陳王正返朝¶
　　　山¶
<pb:KR4f0005_WYG_116-4b>¶
案衍横青野嶔﨑凌紫氛谷為鄒律黍峰是夏時雲詩¶
態仙人影畫情螺黛紋荒唐笑封禪七十二朝君¶
　　　石¶
落落堪稱度稜稜亦具威叱羊山裏化為鷰雨中飛去¶
國貞姬望填溟精衛歸猶聞肅慎獻可試弩牀機¶
　　　原¶
龍鱗常試望膴膴闢何年名將千軍駐髙賢五栁眠莒¶
齊譬焦石虞芮置閒田復降公劉蹟今存大雅篇¶
<pb:KR4f0005_WYG_116-5a>¶
　　　野¶
載觀星斗次分域暎璇空甲乙裨瀛外庚辛泰華通樗¶
猶蔽芾緑花任淺深紅何事諶謀創無能獲國中¶
　　　田¶
祈榖卜元日常雩舉見辰雨思霑壌脉雪祝積塍鱗百¶
畝公耕舊十千嵗取新䖍心願多稼尚自有飢貧¶
　　　道¶
梯山亦航海定笮復存卭同軌誰能異踰闗豈限重佳¶
<pb:KR4f0005_WYG_116-5b>¶
人愁折栁壯士氣騰龍莫作臨岐泣刀環㑹有逢¶
　　　海¶
世界依香水朝宗暎太微乾坤萬古潤日月兩丸飛水¶
伯形疑幻鮫人珠有輝鴻瀾觀至再記自大東歸(乾隆/癸亥)¶
(甲戌兩廵盛亰皆登澄/海樓觀海賦詩紀事)¶
　　　江¶
瀆首岷山導潮靈地底囬二分崌崍始九派楚襄開受¶
佩鄭交去投書殷羡來詞源倒三峡獨許景純才¶
<pb:KR4f0005_WYG_116-6a>¶
　　　河¶
三門砥柱中源逺接雲空聞道金䋲璽奚稱瓠子宫百¶
川秋水灌九曲大瀛通鬟剔洪流奠巍乎神禹功¶
　　　洛¶
堯壇圖見古周邑食維新激水徳陽殿成橋熊耳津玉¶
雞誕漢祖綵鳯接仙人曽憶香山頂觀瀾六轡臻(庚午/廵中)¶
(州渡洛水/至于中嶽)¶
　　　城¶
<pb:KR4f0005_WYG_116-6b>¶
千里據仙境四墉環國都象天陳保障擇地鞏闉隅政¶
惠曽逰鹿術靈還起烏乗陴守温郡功著寇雍奴¶
　　　門¶
閶闔崇墉表清明華闕隈金魚司夜謹丹鳯向晨開掃¶
軌髙人隠種𤓰仙客來何如虞舜闢賔穆致賢才¶
　　　市¶
聞道新豐巷識家不用尋鄭門譬如水陳氏詭䏻琴交¶
易為中日相成立夕隂齊人平旦往可以攫兼金¶
<pb:KR4f0005_WYG_116-7a>¶
　　　井¶
自穿育炎帝謀盖出都君妙取八家象能生五色雲華¶
林春日繢靈石夏風薫可用王明汲玩辭思易文¶
　　　宅¶
西蜀曽餘跡南山亦有廬可懸髙士榻不礙楚人車種¶
竹王猷慣誅茅宋玉初猶傳龍望野太尉有藏書¶
　　　池¶
鶴鳴魏王館鵞玩右軍家栁罥青春靄荷鋪朱夏霞漪¶
<pb:KR4f0005_WYG_116-7b>¶
瀾文鷁動蘸影石鯨斜髙詠昭明句忘情山水賖¶
　　　樓¶
層構千雲表飛甍出堞隈候神期羡至望氣斗牛開拂¶
席春風落捲簾暮雨来風流傳八詠都説建昌才¶
　　　橋¶
杜牧月中詠相如車上歸忠曽伏豫讓勇或斷張飛刺¶
處蒼蛟巨得来玉杵輝尾生還抱柱終以信為依¶
　　　經¶
<pb:KR4f0005_WYG_116-8a>¶
尼父刪修後洪源萬古明鄙稱陳迹在法著素王成漫¶
笑邊生笥還輕韋氏籯所希鴻教煥棫樸育賢英¶
　　　史¶
立自軒轅古布來方冊新記從言動直體貴質文彬董¶
筆曽誅趙遷書善過秦宫墻如籲俊堪作六經臣¶
　　　詩¶
借問詩何自端由情性來逓㸔六朝變誰障百川回雅¶
正方堪則艱深豈是才虞廷緬賡載庶事詠康哉¶
<pb:KR4f0005_WYG_116-8b>¶
　　　賦¶
風雅逓相變鋪揚體益平相如上林苑庾信楚人纓所¶
貴陶神理奚稱協律聲雕蟲工篆刻莫笑得俳名¶
　　　書¶
鸞鳯方翔翥烟雲共卷舒八分沿變後五合㑹通初入¶
妙衣無縫藏鋒刅有餘公權陳讜諫名下果非虚¶
　　　檄¶
皦然宣尺二師出貴先聲司馬傳巴郡孔璋擅魏營千¶
<pb:KR4f0005_WYG_116-9a>¶
言明電曜萬里順風行立辧駐馳馬房喬早著名¶
　　　紙¶
竹不便行施𢷬麻代簡馳尚卿神號炳雲母玉光披紀¶
實傳今古修辭賛禮儀蜜香書釋例杜預有芳規¶
　　　筆¶
重華方簡上毛頴管城隈如玉三端避生花五色開嵇¶
含刋竹去逸少換鵞來便殿呵牙管謫仙果是才¶
　　　硯¶
<pb:KR4f0005_WYG_116-9b>¶
與史公從事静為用永年質珍突金玉形定接方圓典¶
籍因垂後讒邪無汚前便教磨縠理一和巨山篇¶
　　　墨¶
罄壺應瀝血用硯欲凹心淳漆稱精絶輕膠用意深筆¶
常與為入茶每遜其沉落紙雲烟潤蘭亭試背臨¶
　　　劍¶
季札繫而去還從魯國庭周官紀遷地雷氏善觀星華¶
藻步光縟寒芒飛景明莊生真善喻三等藉傳名(誤係照李/嶠原韻)¶
<pb:KR4f0005_WYG_116-10a>¶
　　　刀¶
斷䝉稱果勇握足諭歸旋光掛天邉月寒凝澗底泉占¶
祥刺史後拜賜冠軍前不假泰阿柄垂衣靖九邊¶
　　　箭¶
蓬矢分明示平生喜獵圍林中殱虎突天外落鴻飛飲¶
石羊頭利發銅鵰羽輝還誇孺子智早識庾公歸¶
　　　彈¶
顧子為名訓蘇仙返故郷炙鴞原可譬黄雀那容忘徒¶
<pb:KR4f0005_WYG_116-10b>¶
見衆星迸惟懸一月光流鶯海棠下麗句獨稱王¶
　　　弩¶
將軍發大黄勇略振邉方踰水飛青鏃乗風散紫芒流¶
星方覺利觸縞頓堪傷省括機張度阿衡訓亳王¶
　　　旗¶
龜見占剛日龍章擁瑞雲建惟尊九仞麾可奮諸軍蔽¶
漢騰英氣升華掣烈文太常徴實績那許冒勲紛¶
　　　旌¶
<pb:KR4f0005_WYG_116-11a>¶
析羽頒章物精光耀日中納言虚若谷振武掲如虹獵¶
獵衝珠斗悠悠颺徳風安心誠得竟底用指揮攻¶
　　　戈¶
離為象羲卦兊貢紀周年明耀霜華刄森開雪色鋋康¶
成入室裏句踐牧駒前三舎撝能返雄心貫日邉¶
　　　鼓¶
少昊曽傳製雷門漫試聲禰衡魏武怒諸葛洞蠻驚伐¶
木還連響催花借一鳴五音繁㑹處不得詎能成¶
<pb:KR4f0005_WYG_116-11b>¶
　　　弓¶
倕自孫卿紀般由少皥生虞人招豈合唐帝喻猶明質¶
辨彤盧色弦催霹靂聲彭城東欲集還得待遲成¶
　　　琴¶
椅梧峻嶽隈匠石奮斤開理性赬魚躍通神白鵠來歐¶
陽豈在噐司馬尚餘臺雅正中和導為音詎貴哀¶
　　　瑟¶
東坡傳四字商隠藉知名膠柱真嗤謬繁弦且漫驚數¶
<pb:KR4f0005_WYG_116-12a>¶
峯青句逸百寳錯装并趙女叢䑓上春風不盡情¶
　　　琵琶¶
明君慰逺思馬上感多端鳯翼還雙並鵾弦以四安阮¶
家撥猶妙韋氏畫堪觀司馬青衫濕江邉莫再彈¶
　　　箏¶
秦聲傳雅製巧思阿誰開四序升沉引八風嬗代來羅¶
敷執髙節阮瑀擅清才装柱何為稱惟應玉是哀¶
　　　鐘¶
<pb:KR4f0005_WYG_116-12b>¶
於論惟共鼔以間早傳笙出入告斯度疾舒辨厥聲八¶
能常縦擊百里可聞鳴窈窕霜朝聴詩成韻亦清¶
　　　簫¶
虞帝儀凰器周仙乗鳯音雅宜君子聴平得躁人心蛇¶
畫添休笑(李嶠詩闕下四/句輙為補足)雞垂聊復吟子綦喻三籟漫¶
向管中尋¶
　　　笛¶
吹作滌然聲崑谿質最清暢神威鳯聴感物水龍鳴古¶
<pb:KR4f0005_WYG_116-13a>¶
調七星按新詩四座驚傍墻李謩擪偷得曲中情¶
　　　笙¶
王喬伊洛表墨翟郢襄隈巢鳯雖云美離鴻亦可哀安¶
仁賦&KR1479;簳束晳補循陔何必雲和吹(去/聲)云随王母來¶
　　　歌¶
永言姚帝陛發徳碣瀛濵荆姥曽傳谷虞公早動塵戚¶
欣惟志寄宛轉以時新豈有卿雲望惟懐賡載臣¶
　　　舞¶
<pb:KR4f0005_WYG_116-13b>¶
儀嫻傳北里度雅擅西城霧袖廽風暗雲翹暎日眀總¶
干知徳意秉翟著賢聲苖格七旬内敷文繫匪輕¶
　　　珠¶
金闕北荒裏鮫宫南海隈緯蕭河上返賣櫝椘人回寳¶
質無脛走靈光入夜來試思市沙漠豈似委瑶臺¶
　　　玉¶
出懐雖笑鄭利割亦傳秦未害投泥者寧無抵鵲人瓊¶
枝鼂采煥昌蕊瑞英新不取登䑓返寧王别有珍¶
<pb:KR4f0005_WYG_116-14a>¶
　　　金¶
吳季逰齊野魯連全趙城賢妻曽責義孝子藉騰聲臺¶
自燕昭置山當少昊鳴隗生真善易使者早知名¶
　　　銀¶
為闕黄金間横河碧落長十年蘓軾甕一夕趙璘床品¶
入荆揚貢氣騰委宛光徒傳山溢出符瑞應殷王¶
　　　錢¶
地官初鑄幣取義似泉流秋卉鋪瑶砌春榆㸃御溝孔¶
<pb:KR4f0005_WYG_116-14b>¶
方稱可笑阿堵舉應收選一騰清譽須從循吏求¶
　　　錦¶
秦川語如邈蜀國製初陳韓氏堂成日石家谷艶春害¶
紅伊古戒競巧逐時新萋菲曽申刺僉哉彼譛人¶
　　　羅¶
霜曵崔融潔風躋宋玉清榮門三代並薦地九㣲明蛺¶
蝶團成簇鴛鴦著處輕香囊如賭得可識謝公名¶
　　　綾¶
<pb:KR4f0005_WYG_116-15a>¶
七夕随王母義山警魏君叢䑓花綴露鄴市鶴盤雲餅¶
賜大官饌衾宜翰苑文鏡光如試筆結霧自氤氲¶
　　　素¶
禮神臻茀禄錦繡詎能妃擬雪梁園賦為雲正旦飛持¶
縑寧待比委箧有餘輝一匹寒衣具鄰人可借機¶
　　　布¶
蜀都珍潤黄厯國獻周王同賈帛相若無遷幅貴方荃¶
香質夷島藤剥出蠻疆(嶠詩云劉衣闡四/方疑疆字之誤)光儉公孫詐¶
<pb:KR4f0005_WYG_116-15b>¶
端因以徳芳¶
　　　舟¶
製自軒轅造周流去復逥登仙李膺濟泛雪子猷開虚¶
觸悠然去刻求惑者來孫卿諭載覆信有過人材¶
　　　車¶
山瑞作乗根迎侯駕在門筞牛將相入䝉虎蔡陳奔仙¶
客鸞扶靷衛公鶴御軒輪轅戒虚飾周子著名言¶
　　　床¶
<pb:KR4f0005_WYG_116-16a>¶
太尉選東床獨稱坦腹王仙人華玉鏤神女鬰金装竹¶
簟含風冷蕙幬拂霧香中宗雖下禮導也信謙光¶
　　　席¶
彭祖陪宣帝晏嬰對景公銘端心惕夕坐治徳同風得¶
句謝陽夏觧經戴侍中求賢毎因側切切凛深宫¶
　　　帷¶
董子不窺舎陶潜或命車松梢延月入竹裏為(去/聲)風舒¶
蘭室接談後華林張樂初欲知文治要講殿繹經書¶
<pb:KR4f0005_WYG_116-16b>¶
　　　簾¶
望處目疑水垂來意滿秋碧珠文繡額銀蒜曲瓊鈎暮¶
雨西山卷朝霞東户浮君平開卦處終日與天逰¶
　　　屏¶
似疎還實宻展去可收回随意季龍製傳神孔雀開有¶
朝昔向立無逸近書來(殿廷視事之地率書/無逸篇於屏以自警)廿五清新¶
詠穆如開府才¶
　　　被¶
<pb:KR4f0005_WYG_116-17a>¶
文錦薫蘭省青綾艶玉堂小星抱三五女弟遺(去/聲)鴛鴦¶
當效授寒恵奚求斜覆長魏舒持徑出清論信稱芳¶
　　　鑑¶
庾信拭輕埃温生玉作䑓一枚燎豈得百里照呈来執¶
半鵲飛去藏雙鯉剖開文皇舉三喻獨惜魏徴才¶
　　　扇¶
逸少擅書名元規轉被輕應門辭世跡畫水斷江聲詎¶
足珍雙翅還因憶五眀媫妤辭輦後永巷獨含情¶
<pb:KR4f0005_WYG_116-17b>¶
　　　燭¶
火傳不盡舊花卷毎迎新績學絳帷夕朝天紫陌晨秉¶
來逰綺墅照處醉華茵師曠稱明昧誠哉善喻人¶
　　　酒¶
秩秩㑹賔儔言言共酢酬蘭英香氣泛竹葉露光浮從¶
事青州判仙人梁市逰永懐惡㫖訓底用羨糟邱¶
　　　蘭¶
楚畹試披尋葉瓊芽簇金仕齊香竟體返魯樂操琴春¶
<pb:KR4f0005_WYG_116-18a>¶
稧晉賢㑹秋風漢武吟不縁人莫服芳散短墻隂¶
　　　菊¶
㝡是禁秋質偏扵晚莭開傲霜宜挿帽飲露似擎杯李¶
適慈恩寺陶潜彭澤隈一般欣所遇知己問誰來¶
　　　竹¶
千畆渭川濆琅玕戞碧氛溪稱六逸隠林㑹七賢文月¶
入檀欒影風翻翡翠雲相如雖後至也得見梁君¶
　　　藤¶
<pb:KR4f0005_WYG_116-18b>¶
野鹿通山貨鳴鳩巢井臺潭邉霞照起石上月光來囊¶
掛天台杖帳圍金谷杯剡溪如欲試透背幾分開¶
　　　萱¶
南花樹北砌東日照西叢蠲忿幽芳吐合歡瑞色籠飄¶
蕭葉猗露靃靡蕊含風不解憂常切休誇藻獨䧺¶
　　　茅¶
周易闡羲日齊桓問楚年束華之子逺乘屋小陽前捲¶
得三重去灌成五丈旋方殷茹彚㧞詎為有絲捐¶
<pb:KR4f0005_WYG_116-19a>¶
　　　荷¶
亭亭彼澤陂君子擬風規徼露盤香瀉承曦盖影移清¶
芳竟幽嶼素彩散華池如遇涉江采還㸔向臉披¶
　　　萍¶
紀異淮南子摛文蘇彦浮風乗末而起江有實斯流供¶
飼鶴常飽為茵鴨喜逰飄摇託輕浪來往觸行舟¶
　　　菱¶
桂棹沿逥採蓮塘宛轉通折腰銷暑氣熨齒散香風氷颭¶
<pb:KR4f0005_WYG_116-19b>¶
靈池面舟横太液中勸民傳渤海也救一時窮¶
　　　𤓰¶
邱仲蜜為滓安期棗似𤓰三離華(音/話)翠瓣二蒂共黄花¶
暑却雕盤潔仙稱空洞嘉祥符徴卜世緜瓞萬年賖¶
　　　松¶
洪邁茅山側君謨閩路陲籟真無比籟枝信後凋枝靄¶
靄貞㽔發童童秀葉披遺堯堯不服豈是未曽知¶
　　　桂¶
<pb:KR4f0005_WYG_116-20a>¶
連蜷中岳表寂寞小山幽有樹皆稱月無人不識秋膏¶
然燧林燭木作岱輿舟董謁升壇後曽㸔王母留¶
　　　槐¶
拂殿連天䕃易榆特地栽三公卜庭下一柱茂城隈癭¶
結郎中識花黄舉子來仲文神往處兎目發恢台¶
　　　栁¶
春氣裊氤氲春煙罥碧氛池塘絲帶雨䑓館畫横雲逐¶
浪吟貞觀垂隂賦簡文凝粧翆樓者驀地憶夫君¶
<pb:KR4f0005_WYG_116-20b>¶
　　　桐¶
龍門聳碧岑百尺上連林青子垂瓊實孫枝欝翠隂翔¶
鸞知月巧鳴鳯寫雲深藉問淮南弩奚如谿北琴¶
　　　桃¶
結實龍邱表盤根度索傍瓊瑶酬厚貺歌舞換新粧耐¶
可烘春艶偏能銷恨長七枚留著核癡煞漢家王¶
　　　李¶
含暉臨綺埓發綵及芳辰與月色無别因風影似新百¶
<pb:KR4f0005_WYG_116-21a>¶
枚紫陽戱各種上林春慎矣整冠者鄙哉鑚核人¶
　　　梨¶
卉擅常山側品珍鉅野中花開疑雪瑞菓熟擬年豐具¶
茨一株樹歐陽千葉紅哀家若蒸食幾不笑桓公¶
　　　梅¶
寫照擅華光先春冠衆芳素含月裏色冷吐雪中香已¶
和商王鼎還勝禹廟梁設如林下遇何異飲瓊漿¶
　　　橘¶
<pb:KR4f0005_WYG_116-21b>¶
淮海貢維錫華林珍豈繁詭傳晏嬰對信寄洞庭言霜¶
裏朱丸綴風前緑葉翻恵連將作賦嘉樹正當園¶
　　　鳯¶
軒帝銜圖鳯虞廷儀樂凰九雛符上瑞六徳煥鴻章翽¶
翽麟洲側雝雝梧樹陽何當漢宣代史紀屡來翔¶
　　　鶴¶
㿥㿥復翩翩江樓渺若煙逺師悟立地丁令識當年豈¶
慕華車上偏宜竹院前緱山明月夜笙韻落寥天¶
<pb:KR4f0005_WYG_116-22a>¶
　　　烏¶
流火天王瑞巢門孝子寒雨占惟兩翼日御每三竿畫¶
壁滎陽中成操義慶彈空傳曹孟徳繞樹未能安¶
　　　鵲¶
神女造橋去公輸削竹飛濡魚波裏化條翮世間稀竒¶
著侍臣卜祥徴旅客歸啄槐靈氣結藴玉擬山輝¶
　　　雁¶
往來南北方知候號随陽汀畔蘆花影天邊人字行沙¶
<pb:KR4f0005_WYG_116-22b>¶
洲跡印月龍塞信傳霜若問安身處瀟湘雲水鄉¶
　　　鳬¶
侶浴萍茵上羣嬉蕖沼隈雞争寧可匹鶴續亦堪哀裁¶
錦浮沉動在沙福禄來蕭王能撫士歡藻一聲雷¶
　　　鶯¶
金衣織雨紅色色復空空觧作變喧調偏能療妬風音¶
流栁隄外腸斷竹籠中仲若雙柑聴端由理趣通¶
　　　雉¶
<pb:KR4f0005_WYG_116-23a>¶
潘賦作金聲班詩紀郅平廟廷升鼎瑞郊野應鐘鳴夏¶
翟依時貢蜃樓待化成魯恭多異政企想係予情¶
　　　燕¶
簡狄吞元水意而上碧空不分梨樹雪斜掠杏花風處¶
户身依近窺簾意在中神芝如得食正一謁仙宮¶
　　　雀¶
巢常安畫梠飛不離(去/聲)雕梁饒有依人智那無夢客祥¶
雙行書案上率啄粟場傍塞外曽稀見屋成結隊翔(雀/巢)¶
<pb:KR4f0005_WYG_116-23b>¶
(依屋宇塞外沙漠之地自古所無今有搆室而居者/室成即有雀去室百歩外仍無或云是石灰所化云)¶
　　　龍¶
池濯號成都籜抽亦擬雛雙蟠扶夏輦五采負虞圖致¶
雨潤千里簇雲分太湖霈恩聲應㨗牲帛以時趨¶
　　　麟¶
周南雅化開漢武幸雍回信是不羣品豈伊可繋才沛¶
邦曽吐卷秘省早傳臺筆削春秋罷西郊越若來¶
　　　象¶
<pb:KR4f0005_WYG_116-24a>¶
瑶光星散後林邑貢陳初教弼臯陶法幣輕子産書馱¶
經至西域入隊舞吳墟如是三般渡我聞何所居¶
　　　馬¶
千里徑循東由來龍種驄蹄輕從逐電意逸每嘶風牝¶
牡驪黄外詩書禮樂中無邪還著訓坰野頌僖公¶
　　　牛¶
黄鐘鳴滿脰多稼詎言功丙吉夑調裏郭舒雅量中端¶
知劍堪賣不與馬同風葛樂穆然古巢言作者通¶
<pb:KR4f0005_WYG_116-24b>¶
　　　豹¶
觀象易成周如飛比壯猷楚辭曽作御管子善持籌符¶
兆孫家獵獻歌韓國侯舂山常隠霧妙理契眀幽(凡獸/死而)¶
(為霧亦如鳥死而為逰絲也出佛經不/獨豹為然南山隠霧之説盖津逮於此)¶
　　　熊¶
塵開濁水面魚舎大烹前鄭相聘鄰日周王誓衆年穴¶
中常蟄伏樹上可盤旋啼向杜工部悠然樂澗泉¶
　　　鹿¶
<pb:KR4f0005_WYG_116-25a>¶
甡甡常在澤濯濯亦逰畿寫貌偏宜畫徴名屢見詩漢¶
皇刻牌日國士鼓琴時李渤結廬處紫陽早豫期¶
　　　羊¶
童子荷箠後仙人刻木材楚中銜榖至洛下噉珠來考¶
牧先型復委蛇雅化開草芳頼粧㸃莊在午橋隈¶
　　　兎¶
𢷬藥月棲久隠形世見稀走岡目成孕超漢背能飛得¶
理忘蹄妙因時養魄輝摛文傳露布萬里逺宣威¶
<pb:KR4f0005_WYG_116-25b>¶
　¶
　¶
　¶
　¶
　¶
　¶
　¶
御製詩二集卷五十八¶
