# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:14.692644
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷九十九
<pb:KR4f0005_WYG_262-1a>¶
欽定四庫全書¶
御製詩三集巻九十九¶
　古今體一百三十七首(辛夘七/)¶
　　六月朔日作¶
璿璣臨鶉火玉階来温風昨夜陣雨驟望霽迫憂忡清¶
曉黒雲散卓午朱日烘月朔更庚首(是日值/初伏)快晴誠利¶
農炎熱正所當時燠蒸黍芃所慮氣潤溽易致雲生濃¶
展轉不免愁無非縁田功¶
<pb:KR4f0005_WYG_262-1b>¶
　　西直門外作¶
趂爽輕輿詰旦行碧天雲浄快新晴緑田髙下均改觀¶
(去/聲)望外獲斯真慰情¶
御殿雖云沿例事政勤庶績要精嚴石街清蹕還宫禁¶
詎可園居鎮避炎¶
早禾勃長将吐穂晚黍芃生都㧞秧半月前愁漫逥憶¶
彼無此亦鮮嘉償¶
　　倚虹堂題句¶
<pb:KR4f0005_WYG_262-2a>¶
長河臨北岸向有倚虹堂十嵗一重煥今年典更詳(辛/未)¶
(嵗恭祝葺丹聖母六十萬夀始搆此堂旬復七旬大慶/曽經脩    雘今年恭逢    慈夀八    飭治煥新)¶
(以彰/慶典)真同天下養永祝¶
萬齡慶此際殷心者惟祈若雨暘¶
　　題澄性堂¶
曉行既有暇近路復因便髙樓禮萬佛溪堂遂傳膳是¶
䖏太液源(太液之水以玉泉為源然自墻外/引流至此入池亦可謂之源矣)一泓影澈¶
練波澄性亦澄却類性為轉轉物乃如来此語如何薦¶
<pb:KR4f0005_WYG_262-2b>¶
　　致爽樓口號¶
朱明颯景似新秋拾級因登樓上頭邂逅片時真致爽¶
誰知致爽永斯樓¶
　　鏡藻軒¶
緑藻梳波裏朱魚泳藻間生機皆一適樂意似相關豈¶
必衣冠正欣茲珠玉潺寧無吟致屢趂我得斯閒¶
　　湛碧亭¶
池上疊假山山巔小亭亘崥嵽非甚髙遂與尋曲徑總¶
<pb:KR4f0005_WYG_262-3a>¶
之圍一池俯臨又殊勝池乃不改常一例澄碧暎西轉¶
北而東南堂即澄性行漏未逾時壺中之事竟¶
　　遵北岸逰鏡清齋諸勝題各體¶
　　　鏡清齋¶
豈必輕舟直亂流肩輿北岸小沿逰齋臨碧水清如鏡¶
波暎横簷幻若樓目送霽天千里浄衣披爽籟㡬銖浮¶
信哉此際心欣慰敢忘前兹望雨愁¶
　　　焙茶塢¶
<pb:KR4f0005_WYG_262-3b>¶
多時貢至雨前芽溪屋何須更焙茶却是中人循例事¶
烹成荷露倍清嘉¶
　　　抱素書屋¶
書屋久未至偶至原如故花木無俗縁甌研多静趣暢¶
觀喜雲浄怡情在雨足(叶/)生白虚室間依然抱其素¶
　　　罨畫軒¶
山容與水態罨畫一窓間景漫疑真假法寜論李闗徂¶
雲去天末新漲落溪灣稍惬祈年望詩吟片刻閒¶
<pb:KR4f0005_WYG_262-4a>¶
　　　韻琴齋¶
迸水落溪濆琴聲入耳聞設論即景句慙愧是南薫¶
　　　枕巒亭¶
假山疊竒石日乆如天然㠎嶫有道通小亭枕其巔騁¶
望太液池碧波漾淪漣何殊妙髙臺逰目窮江天題句¶
想好在渺渺隔雲煙¶
　　　畵舫齋¶
北岸東轉南沼齋有畫舫無忙且餘閒何妨一造訪前¶
<pb:KR4f0005_WYG_262-4b>¶
池雖不寛頗具煙波状憑檻俯澄泓原在蘭舟上亦非¶
剏自予永叔曽先倡¶
　　　鏡香室¶
畫廊曲轉接東廂别室題名號鏡香總屬一池臨水蘤¶
趣縁得景各随方¶
　　　古柯庭¶
老榦千年計嘉䕃一庭佈夏葉疊林齊亦何異衆樹菀¶
不争其榮枯不改其素徘徊試擬議古柯真古度¶
<pb:KR4f0005_WYG_262-5a>¶
　　　得性軒¶
曲徑通軒潔且幽顧名朅爾試研搜中庸眀說由天命¶
何必紛然向外求¶
　　　奥曠室¶
既已窮其奥而復得斯曠適可非貴貪逍遥恐無當命¶
駕進清禁漏未已牌向奏書肯遲待批閱慎籌量(叶/)¶
　　養心殿晩坐¶
既雨遂望晴我貪自覺甚實以祈年憂先時每懃恁昨¶
<pb:KR4f0005_WYG_262-5b>¶
近始快霽烏飽扶桑椹騰輝耀天中溽潤消以審豈不¶
赫炎歊籌農廑夙禀輕重權其間廣殿况廕&KR3449;(叶/)頗弗¶
苦暑蒸惟益祝嵗稔傍晚爽風来翻書試研品¶
　　太和殿視朝¶
曈曨曉闕唘芙蓉香擁金鑪露氣濃禮具以時臨黼座¶
樂鳴應月奏林鍾(六月以林鍾為宫鎛鐘/撃以起樂編鐘從之)敢云㑹極還¶
歸極惟奉天宗與地宗三十六年斯一志遑因日久懈¶
䖍恭¶
<pb:KR4f0005_WYG_262-6a>¶
　　承光殿¶
視朝蕆嘉儀更衣臨便殿風入千年松颯爽謝揮扇古¶
人此乗凉徒向誌中見蒼翁笑婆娑誌豈曽覿面¶
　　自長河泛舟逥御園之作¶
長河溯洄水直可達昆明聊罷歩輿進遂開煙舫輕衣¶
衫拂朝爽禾黍暢新晴樂善名園近維舟試意行¶
　　樂善園¶
隄旁舊識有溪園水木清華碧䕃軒祇以題名纔兩字¶
<pb:KR4f0005_WYG_262-6b>¶
優扵天下子輿言¶
　　含清齋¶
翰齋臨碧水古砌䕃蒼松溽暑那能到秀靈獨所鍾樹¶
含風籟爽花濯露華濃随䖏堪摛藻懋勤硯匣供¶
　　藴真堂¶
一年来一度所遇殊清迥隔塵緑水波籠户踈筠影插¶
架有芸編足以伴暇永然毎不暖席憩祗消杯茗箇中¶
真趣多亦在随人領¶
<pb:KR4f0005_WYG_262-7a>¶
　　鸞舉軒¶
近水由来養竹脩翻風鸞舉翠隂流天然自是仙家景¶
底藉庚申著力求¶
　　過廣源閘換舟遂入昆明湖沿縁即景襍詠¶
廣源設閘界長隄河水遂分髙與低過閘陸行纔數武¶
換舟因復溯洄西¶
萬夀寺無二里遥墻頭髙見繡旛飄維新梵宇非崇佛¶
都為今冬慶典昭¶
<pb:KR4f0005_WYG_262-7b>¶
朱衣僧跪寺門前不挂紫衣不透禪(向賜紫衣皆因透/禪褒嘉今逝盡無)¶
(一/矣)驀直進舟弗返顧箇維調御證因縁¶
夾岸香翻禾黍風無論髙下緑芃芃所希此後雨暘若¶
未敢秋前說兆豐¶
水痕漲落尺猶餘蒲葦根還泥帶淤(前月廿一夜雨過/驟西山諸水漲發)¶
(以致昆明湖水平隄即唘青龍橋尾閭宣洩水勢随落/今所見葦根之泥猶前日水痕也至其下㳺東城濠及)¶
(閘河雖間有漫口旋即堵築而北運河一帯隄岸完/固無虞武清諸邑不致如去年之受澇差足慰耳)北¶
運河消隄岸固關心慶未害菑畬¶
<pb:KR4f0005_WYG_262-8a>¶
麥莊迤邐接長春(麥荘長春/二橋名)平水無勞更易䑳西岸營¶
房初建置(昨嵗議為火器營兩翼各建營房一區視健/銳營之制選勁旅居之演習火器因扵隄西)¶
(之南隖度/地鳩工)無非恵衆俾安身¶
東㟁墻臨聖化寺其中林木頗清幽晨凉圖趂歸御苑¶
更弗門前命繋舟¶
軋軋鳴榔過繡漪(橋/名)昆明百頃緑波披舟行十里詩八¶
首却未曽消四刻時(一時八刻四/刻始半時也)¶
　　陣雨(六月初/七日)¶
<pb:KR4f0005_WYG_262-8b>¶
昨近復興雲幸未成積雨過午鬱炎歊薈蔚勢彌聚踊¶
懼将作霖切切愁心所翻思陣雨催庶得收溽暑西北¶
忽殷雷急雨飛来&KR1204;(叶/)普氾萬億㸃摩醯何能數来驟¶
去亦迅曽未時乆許濕蒸一以滌凉爽生衣紵碧天浄¶
如洗夕陽照林楚心慰更餘閒開舟泛月宇¶
　　泛月四首¶
東南徂雲輕西北眀霞燦霞燦復漸消蔚藍天一片晚¶
晴信已定志為三農忭耐可泛蘭舟值此清閒宴¶
<pb:KR4f0005_WYG_262-9a>¶
清宴詎易值必也暘雨時夏三今逮季其二愁過之快¶
霽乗晚凉渌波澄滄池匪同趂水程桂棹緩緩移¶
緩緩移桂棹葛衫披風峭轉欲換袷衣炎蒸避如摽舉¶
頭望天中素娥已揚曜圓景雖未滿其間趣尤妙¶
趣妙未滿時因識盈虚理芳花欲開嘉好景将探美上¶
弦逾細眉流光向人委素彩惬蕭懐詎可輕孤此¶
　　賦得浮𤓰沈李(得消字八韻/)¶
賦物殊生性浮沈理自昭難拘小大論試看李瓜標種¶
<pb:KR4f0005_WYG_262-9b>¶
自青門美品縁琳國超食單雖共貫藝圃不同條一例¶
冰盤朗坐教暑氣消丁星底偏墜菌蠢上還漂可口益¶
津永因心得趣饒如将寄書去吴質或堪招¶
　　題錢維城山水十二幀¶
　　　溪塢春遅¶
溪頭春水漲滄湄山脚春雲護逺陂未肯韶光容易露¶
嫩青淺翠故教遅¶
　　　瀑泉洗耳¶
<pb:KR4f0005_WYG_262-10a>¶
瀑泉幾疊落迴谿洗盡塵音清聴齊不向世間留姓氏¶
漫猜齧缺與王倪¶
　　　逥塘獨泛¶
澹然無事坐船脣耐可鬚眉照碧淪不把絲竿置身側¶
恐防比擬憶鱸人¶
　　　野岸虚舟¶
逺山近樹暎澄流岸側曠然繫野舟繋者不知何䖏去¶
却教妙義寄莊周¶
<pb:KR4f0005_WYG_262-10b>¶
　　　竹溪清話¶
竹院深沈夏日長溪亭更就水風凉雖㸔對坐未聞語¶
料是相談耕與桑¶
　　　幽館停雲¶
水氣嵐煙望若迷入林深䖏潤淒淒山房疑是號玉磬¶
幽館停雲正隔溪(二語用文/徴明事)¶
　　　江程風利¶
長江千里帶嶙峋風利如飛送去䑳不是𢎞農王士治¶
<pb:KR4f0005_WYG_262-11a>¶
舉帆直指又何人¶
　　　虚亭納翠¶
虚亭若翼據厜㕒曽不窓櫺四面施作者應知有别解¶
圖他峯翠納無遺¶
　　　松簧隔水¶
已覺開雲錦繡同更聴隔水謖松風尋常六法原經見¶
工部詩情此幅中¶
　　　秋帆穿峽¶
<pb:KR4f0005_WYG_262-11b>¶
傑豎峽門如鎖江是誰穿出掛筠䉶片時逾險資風正¶
問爾驚心降未降¶
　　　蒼巖一曲¶
四圍嶻嶪峙蒼巖一曲壺中大不凡小艇滄波閒泛者¶
如詢姓氏定為嚴¶
　　　丹屏錦樹¶
石崖平䖏搆幽居萬葉經秋織錦如付與居人朝暮看¶
那須過客此停車¶
<pb:KR4f0005_WYG_262-12a>¶
　　煉玉歌題和闐玉鏤圖¶
仙人煉玉學輕身却作玉人百斤重深巖兀兀坐盤陀¶
閉目止觀息以踵後山童子負籃歸妙藥靈芝擕種種¶
羽化之蹤視此乎孰曰樗材特擁腫¶
　　驟雨(六月初/十日)¶
午熱蒸成雨傾盆瞥眼来黒沈忽欲墜白㸃自為催掠¶
岸眠楊栁激池起漩洄既霑晴乃好天末盼雲開¶
　　晴¶
<pb:KR4f0005_WYG_262-12b>¶
入夜已聞止雨㸃侵晨喜見露曦光邇来頗覺欠涵養¶
無刻不因農計忙¶
　　詠漢玉璧¶
土華剥蝕幾千載闕䖏曽經脩補之却歎玉堅猶若此¶
檀相錦襲又何為¶
　　平安月鏡居¶
竹報平安久居延月鏡新随流皆可住不繫那迷津溪¶
樹入宵暗波風送爽頻明霞光亦隠望漸失魚鱗¶
<pb:KR4f0005_WYG_262-13a>¶
　　東園觀禾黍¶
自我東巡迴切切即盼雨踰月始霑膏稍覺慰心所今¶
朝值清閒新晴消溽暑命輿逰東園爰言觀禾黍髙低¶
緑芃芃秀實次第舉雖不躬耒耜望嵗甚農父益殷祝¶
時若秋登庶可覩¶
　　題瑩徳堂¶
松徑隄頭轉芸堂水面開三庚無暑氣四座絶塵埃少¶
坐旋當去寜言耽乆陪笑他近咫尺今嵗却初来¶
<pb:KR4f0005_WYG_262-13b>¶
　　松簧館¶
蒼松風入有竒聲髙館憑欄惬聴清不是人間宫徴調¶
震靈簧鼓許飛瓊¶
　　春可軒¶
今夏初攬景流隂信逝波砌花紅瑣碎庭樹緑駢羅池¶
静魚無躍林深鳥有歌春光可人䖏付與不知過¶
　　如園¶
複道行空界苑垣過来石徑即如園東偏總以弗恒到¶
<pb:KR4f0005_WYG_262-14a>¶
剏境訝成那忘(去/聲)言偷度春光夏仍季却看瀑布水猶¶
翻徘徊未免因生愧何事若亭復若軒¶
　　題敦素堂¶
池上三間屋因之敦素名目恒無外誘心亦與同清魚¶
樂壺中躍荷香鏡裏生納凉坐片刻竹籟拂桃笙¶
　　緑浄榭口號¶
敞榭偏宜緑樹叢既深而浄韻薫風斯時斯地誠宜喜¶
暑雨怨咨却念中¶
<pb:KR4f0005_WYG_262-14b>¶
　　樂性齋¶
命天性相近感物情斯逺樂性即樂天牽情逐物損尋¶
樂豈在外孔顔示大本曰克己復禮怡然志乃滿詎云¶
景致佳足以供優偃¶
　　恱霽亭¶
雲浄寥天片不留晴風送爽度梧楸問予恱霽縁何恱¶
都為三農可卜秋¶
　　淳化軒¶
<pb:KR4f0005_WYG_262-15a>¶
延清契道筦却暑撫薫絃此日憂勤勵他年頥養便(予/夙)¶
(願以壽躋八十五嵗即當歸政/因構此軒為他年頤居之所)一庭足花木四壁賞雲¶
煙(重刻淳化閣帖嵌石/版扵廊壁軒因以名)敷化原吾職還淳豈信然¶
　　待月樓¶
過望月上遅扵焉有事待待則欲早見登樓所以乃前¶
雖列假山凹䖏樓髙倍影浄碧天雲光耀滄波海須臾¶
座席端朗朗延蟾彩却照壁間題今昔分明改¶
　　静蓮齋¶
<pb:KR4f0005_WYG_262-15b>¶
一間静室避歊炎缾供蓮華水貯奩識得色香本無䖏¶
底須几上置楞嚴¶
　　賦得腐草為螢(得流字八韻/)¶
腐草本無用為螢乃有由時當炎暑候宵見荻蘆洲近¶
物原非爇疑燈却又浮濕生更兼化夏節似臨秋藜照¶
光明類火傳今古留荘生著精喻車子苦勤搜薪代應¶
嗤蠟缸空那歎油徒觀不熄者嵗月信如流¶
　　命免甘省被灾州縣明嵗錢糧詩以誌事(有序/)¶
<pb:KR4f0005_WYG_262-16a>¶
　　昨嵗下詔蠲直省正供以三年遞周今年甘肅值¶
　　應免而臯蘭固原等十二州縣自春徂夏雨澤愆¶
　　候且地氣早寒嵗止一收夏禾灾即不能復藝秋¶
　　禾因命大吏察勘賑䘏如例其成灾者當計分蠲¶
　　之而既值輪免則灾蠲亦概其中恩不可以屢邀¶
　　示有制也第念邊陲土瘠民貧又屬積歉事與他¶
　　省異乃破常格扵普免外以眀年補行灾免余惟¶
　　切求民瘼施恵無所靳甘肅則尤所廑恤者既蠲¶
<pb:KR4f0005_WYG_262-16b>¶
　　積欠糓四百萬石有竒而撥帑備賑復以二百萬¶
　　計茲所貸尚不可以數算余方懼民之如傷冀吏¶
　　之承徳意以全吾赤子也庸詎知恵之有加無已¶
　　乎¶
普蠲寰宇供輪以三年竟甘省值今嵗黔黎方幸慶而¶
何逢旱灾比户愁懸罄遇灾例免賦恩固無重併獨念¶
極邉域地瘠民貧怲春雨既獲遅早收已無剰氣寒補¶
種艱千里赤地定牧民吾之責豈可常數聴命以壬辰¶
<pb:KR4f0005_WYG_262-17a>¶
年補行議蠲政有司善推行庶救流離迸於恵寜從優¶
安肯計絀賸漫言博施難堯舜其猶病¶
　　題和闐玉負薪圖¶
陡峡飛流瀑水潾野橋上孰負薪巡擔纒或是秦伯樂¶
乏産寜非朱買臣留取青山為浄業常依緑樹結佳鄰¶
古来作者雖無數誰得千秋號玉人¶
　　仇英移竹圖¶
暑雨初晴宜曝書更教移竹補林虚長竿選得無枝葉¶
<pb:KR4f0005_WYG_262-17b>¶
繋綫把来自釣魚¶
　　鶴領子¶
淵材信胎生出卵却頻見野鶴如家雞園中向所豢(一/解)¶
既不翦其羽亦不賦之糧(見舊作/放鶴行)而終不逺去御園恣¶
相羊(二/解)雌雄那相離溪塘成熟路銜草自為巢孳尾樂¶
其素(三/解)一嵗率二卵恒弗失厥時雌雄相代更而謹伏¶
翼之(四/解)透殻宛成形淋渗未能立鴉鵲或来侵跳蕭護¶
之急(五/解)稍長初學歩䙰褷引以行教啄復教飲無不曲¶
<pb:KR4f0005_WYG_262-18a>¶
盡情(六/解)兩月毛羽黄四月漸變白六月黒白分䎃䎃殊¶
光澤(七/解)一嵗領子行二嵗視子逺子意亦如之非復相¶
親善(八/解)對物有㑹心人禽别於此而何世間人竟有不¶
孝子(九/解)¶
　　自驚¶
曉起披衣問驛章曰有李宏五百里(督撫具摺奏事例/各遣人至京遞進)¶
(有要事方馳驛其限一日五六百里/者則更要也時李宏為南河總督)自驚河工有事哉¶
急命持呈拆封視乃余前此知河漲往問脩防所降㫖¶
<pb:KR4f0005_WYG_262-18b>¶
(十日前李宏奏今年黄河水長甚驟雖已開放唐家灣/毛城舖而水仍加長因諭於要工加意防護並令将現)¶
(在情形由驛速聞/兹其遵㫖奏覆也)並令由驛速奏来茲實遵諭陳原委¶
黄河漲落二尺餘各工平穏無罅圮洪湖清水逐漸増¶
行将暢出渾流抵(李宏奏六月初六日徐城水誌已消/退二尺六寸各工俱經脩護穏固而)¶
(洪澤湖清水逐漸加増即可暢出清口覽/奏為之欣慰初接報時之驚疑始得釋然)以手加額覽¶
數巡乃定驚心轉為喜閲事久因益畏事患失我固異¶
人耳(孔子患失之戒為為臣者而言若為人君則患失/之事宜多患失既多所得恒弗能遂此即為君之)¶
(難向作患失/詩曽闤此意)雖然豈敢憚勤勞惟勵此心慎終始¶
<pb:KR4f0005_WYG_262-19a>¶
　　十日¶
十日欣不雨宜暘斯已信赫曦照天中地氣收溽潤雖¶
炎非蒸濕有風即爽峻其間縱小雨亦未成分寸毎逢¶
往来人必以田功問都稱秀将實可卜秋成順止止莫¶
須説滿招昔垂論登場其尚遥敢曰光隂迅後樂誰則¶
知先憂吾弗吝¶
　　三五七言¶
昨過去明未来現前實幻耳倐遷那住哉阜物安民祗¶
<pb:KR4f0005_WYG_262-19b>¶
慙恧愒時玩日休徘徊¶
　　擬古樂府四首¶
　　偶讀太白古樂府全從古詞奪換而出其妙乃過¶
　　之巨篇宏作筆陣縱横所謂挟江河扵腕底燭日¶
　　月於胷中無能倣亦無暇仿也因取短篇四首各¶
　　擬一章非欲争勝亦云各見其意云爾¶
　　　山人勸酒¶
勸酒商山中此意足千古巧計堕留侯出山謁世主四¶
<pb:KR4f0005_WYG_262-20a>¶
老安劉是滅劉紫微卓見誰能伍¶
　　　白頭吟¶
相如賦長門因之得黄金如何卓文君又作白頭吟¶
　　　王昭君¶
自逞容顔輕畵工不辭跨馬往沙漠安邊豈必事甲兵¶
漢家此計稱上著¶
　　　于闐采花¶
于闐采花女意謂美勝花明妃西北去乃覺相擬差明¶
<pb:KR4f0005_WYG_262-20b>¶
妃西北去安漢南朝妙策多無算何如騎馬西北来采¶
花人作宫中媛¶
　　題鑑逺堂¶
問¶
安視事畢湖上圖逰暫石橋過垂虹鯨波漪瀲灧書堂¶
臨平湖小憩騁清瞰極目豁茗邈因心惬恬憺對物有¶
餘思返已無窮慙(叶/)近尚艱周知逺豈易云鑑¶
　　登望蟾閣¶
<pb:KR4f0005_WYG_262-21a>¶
假山殊壘㠑髙閣誠岧嶤率因弗恒登登必興會超湖¶
水近秀挹西山逺翠招八窓風納凉誰知為暑朝曉蟾¶
猶在天逰目極碧寥徘徊有所思孤負是良宵(是閣雖/云望蟾)¶
(而從未扵此賞/月故戯及之云)¶
　　昆明湖泛舟即景襍詠¶
一片玻瓈萬頃如輕舟耐可泛澄虚(舟/名)湖芳岸秀供時¶
賞水色山光自太初¶
六棹翻如舉六翮軒軒亦足擬凌雲因思班氏連珠語¶
<pb:KR4f0005_WYG_262-21b>¶
(班固連珠鸞鳳養六翮以/凌雲帝王乗英雄以濟民)三握求賢敢不勤¶
湖波今比舊時寬驟雨漲来慮泛瀾(向蓄湖水灌田期/扵多瀦前月驟雨)¶
(西山諸水並注湖漲平隄因啟青龍橋閘為尾閭之洩/水乃随落遂不令多留底水以防潦集近日湖波覺減)¶
(扵前事難兩/全大率如是)豫洩尾閭翻致淺從來利弊兩全難¶
水華適遇漲漫(平/聲)過(今嵗荷将發花適逢波漲浸及莖/葉因而花事不及常年之盛幸漲)¶
(退甚速不致傷稼/雖損荷亦何礙乎)花朶不如往嵗多消速幸無害禾黍¶
吾寜圖祗為觀荷¶
六橋一帶亘長隄隄界昆眀東與西舟過荇橋景又别¶
<pb:KR4f0005_WYG_262-22a>¶
睇佳榭似早相徯¶
　　睇佳榭¶
敞榭平岡上縱觀具四臨輕舟艤曲岸歩輦陟層岑朅¶
爾憑虚檻真堪散素襟逥看湖水瀲何限濟川心¶
　　暢觀堂¶
虚榭縵轉接迴廊别有面北暢觀堂湖光逺向連山色¶
山色倒影入湖光攬結無不惬崇意却是今年此初至¶
藉非暘雨幸若時曰斯暢觀豈容易¶
<pb:KR4f0005_WYG_262-22b>¶
　　懐新書屋¶
良苗芃緑拂薫風書屋憑窓惬覽中設以臨民廑已責¶
聖經一語味無窮¶
　　玉帯橋¶
界湖飲練卧長虹隄上肩輿路可通何必留之資印老¶
偶然同耳藉蘇公玉泉津逮溯洄始(是橋下為昆明湖/上為玉河直達玉)¶
(泉/山)西子春光想像中耕織圖猶近咫尺勤民意寓豫逰¶
叢¶
<pb:KR4f0005_WYG_262-23a>¶
　　耕織圖¶
稻将吐穂繭繅絲耕織来看類過時却是望霖盼晴裏¶
愁多暇少故因遅¶
圖非栁緑與花紅耕織勤勞體騐中石版嵌廊摹程&KR1658;¶
(向曽辨訂程&KR1658;摹樓璹耕作蠶織二圖即用璹韻題各/幅既合弆多稼軒中並命工摹勒上石嵌是間廊壁)¶
重民本務古今同¶
　　水村居¶
矮屋踈籬帯野汀乗舟来艤岸傍亭丁星襍卉侵階紫¶
<pb:KR4f0005_WYG_262-23b>¶
颯纚垂楊蘸渚青吟牖自開入蝴蝶釣竿閒置立蜻蜓¶
西鄰東舎隔流水摩詰詩情繪有靈¶
　　石舫¶
畫舫漾来登石舫乗凉小憇舵樓風篷窓偶俯觀流水¶
瞥眼景光一例同¶
　　香嵒室¶
香嵒石室幽清可軒之左軒固偶一經室更弗恒坐前¶
已軒中憩茲逰室實可洞户窄益狭盤陀平不頗天花¶
<pb:KR4f0005_WYG_262-24a>¶
霏其芬禪枝轇以鎻龍象底須守缾鉢惟静妥如如供¶
大士跏趺青蓮朶那羅延窟是無示中示我¶
　　搆虚軒¶
陟降復登髙髙䖏雲軒在前過未留題斯来若有待邇¶
日暘雨時有風爽増倍縱目望苑外緑疇蔚每每大地¶
住虚空名軒所以乃¶
　　雨(六月廿/二日)¶
昨宵霏細雨今日繼優霖晴喜十朝過潤増盈尺深早¶
<pb:KR4f0005_WYG_262-24b>¶
田抽穂茂晚種吐苗森庶可西成卜中心慰益欽¶
　　詠陶尊¶
成形土鼓後賦質夏尊前秘色真囂矣偃囊何藉焉突¶
銅閱三代出土又千年用缶約堪納惟誠易象詮¶
　　題古玉素璧¶
玉氣全沈土氣埋千年佳壤伴誰哉勝扵刻畫成蒲糓¶
為許為邾澷致猜¶
　　驟雨(六月廿/三日)¶
<pb:KR4f0005_WYG_262-25a>¶
昨夜雨未止時小時或大晴久知無妨誠恐連隂作今¶
曉乃更驟逮已勢方挫厯申尚未霽頗復愁無奈籌農¶
每畏事殊覺心怯懦然斯正合當敢因生懈惰¶
　　晴(六月廿/四日)¶
徹夜隂弗雨雲勢薄清曉既薄遂縷散大露曦光皦天¶
色碧扵藍爽氣霽地表惬心慶宜暘庶可卜萬寳摛詞¶
惟自勗持盈慎懐抱¶
　　聞蛩¶
<pb:KR4f0005_WYG_262-25b>¶
振羽當六月物物識莭次閒庭曲院間氣爽風清際耳¶
根方喜静唧唧聲忽試胡為乎其来瞥眼經年事跂脈¶
蔓草中可聴未可覷(叶/)立秋遅三朝秋信却先至曷不¶
俟時吟争響獨何意欲速紛已多亦奚怪蟲類¶
　　清暉閣前松效白居易體¶
清暉閣前松亦有新隂佈新隂雖可人所惜非故樹(一/解)¶
池魚本無辜殃及因城門蟠龍失其水徒歎僵老鱗(二/解)¶
舊松五十年始具凌雲態新松未十年那便同肩背(三/解)¶
<pb:KR4f0005_WYG_262-26a>¶
嘉植不可無聊命移稚株設如種松子更當廿載需(四/解)¶
經久異欲速松弗同楸檟如嫌長(上/聲)閱時應鮮種松者¶
(五/解)一日復一日秋月與春風終愛骨格佳豈類砌花紅¶
(六/解)新枝亦已放舊榦嗟何往每看汝敷䕃不覺心悵惘¶
(七/解)種樹十年計凡木詎松哉良材必遅就尤當勤栽培¶
(八/解)我今六十餘百嵗亦恒有待汝四十年老成或如舊¶
(叶解/九)¶
　　熱¶
<pb:KR4f0005_WYG_262-26b>¶
明日立秋莭今朝溽暑披炎官設孤注酷吏察為誰那¶
便辭班扇還當下董帷情知不多子曦影漸西馳¶
　　溪亭對雨(六月廿/七日)¶
午熱今朝不可當髙臺無䖏得乗凉蒸為雲起西北脚¶
隠隠雷聲殷(上/聲)逺方¶
雷聲漸近雲隂佈倐忽飛催雨㸃米艱向溪亭圖望逺¶
平湖一片白皚皚¶
横排豎灑詩難状盡態極妍畫豈工應是龍公收夏雨¶
<pb:KR4f0005_WYG_262-27a>¶
讓教白帝落秋風¶
斜日眀輝螮蝀懸晚晴風景報秋天向来炎熱驅以盡¶
頭踏金&KR1195;信有權¶
　　立秋(六月廿/八日)¶
秋信昨朝遞晚凉曉来滿目入秋光共知夏令辭今嵗¶
所喜農功宜若暘颯颯欄邉竹籟爽喓喓階際草蟲忙¶
黍華銅雀時雖近未敢先言萬寳穰¶
　　戲題如意¶
<pb:KR4f0005_WYG_262-27b>¶
意乃因之能如則縁之所指揮落天花維摩艱著語¶
　　王鑑花石盆蘭¶
石臺之上蔚盆蘭臺下秋花各種攅位置合宜精寓意¶
寜論傅緑與塗丹¶
　　新秋玉泉山¶
山色静明不可孤新秋况是耐逰娱已披爽籟迎面到¶
更喜閒雲共目徂寺以初成欲頻叩(北峯妙髙寺/今嵗初成)塔因¶
舊識罷重紆(南峯舍利塔己夘/所成是日未登)前題却又月餘閲(仲夏/曽以)¶
<pb:KR4f0005_WYG_262-28a>¶
(妙髙寺落/成一至)電火光隂信弗誣¶
　　題創得齋¶
佳哉秋意新来創得以同然我亦然蟋蟀有吟藏砌草¶
蜻蜓無數立池蓮松聲謖為風聲峭花氣香因露氣鮮¶
傳膳扵斯随勅績肯教玩景忘勤䖍¶
　　憩雲齋¶
将欲登北峯聊因憩東岡東岡得畆平有室亦有堂憩¶
雲我夙名路便足相羊是時秋雲斂秋日耀清光獨憩¶
<pb:KR4f0005_WYG_262-28b>¶
亦欣然所欣在宜暘¶
　　肩輿登玉泉北峯¶
玉泉本雙峯南北對聳峙南則向恒登登北今嵗始允¶
因寺初成妙髙與名矣喜新情之常我殊未免此早秋¶
復曉凉磴棧遵迤邐肩輿旋轉便效勤固工彼五歩十¶
歩憩人勞恒廑爾巖亭厯石衙宋苑非所擬牝洞禮楞¶
伽那悟西来㫖信哉小飛来(亦新與/峯名)鎸崖貌法喜下視¶
緑雲彌却勝彼西子¶
<pb:KR4f0005_WYG_262-29a>¶
　　妙髙寺口號¶
每喜好山搆寺有却嫌汚法著僧無金仙獨坐鐘魚寂¶
意謂妙髙或是乎¶
　　該妙齋¶
逥廊循曲轉三架得芸齋縁以樸為尚因之静毎諧茨¶
茅雖異屋鑿石便成階妙至忘妙䖏其忘真箇佳¶
　　逺清軒¶
豁目憑欄逺益清遥山東北聳新晴情知阿那翠深䖏¶
<pb:KR4f0005_WYG_262-29b>¶
指日其間過蹕旌(将以七月初八日/唘蹕幸避暑山荘)¶
　　崇靄軒¶
陟降仍在原書軒北峯右僕伇寜弗勞憩言凭晴牖晴¶
則靄宜無而靄恒斯守乃識山特靈朝夕所常有一縷¶
欲出楹攬之不獲手¶
　　詠素堂¶
一室惟虚萬趣該紙窓木榻足徘徊無端把筆欲成詠¶
却恐素翻失本来¶
<pb:KR4f0005_WYG_262-30a>¶
　　倚晴樓¶
秋来何事最怡情恰喜髙樓號倚晴消盡薄雲天一碧¶
照延皜日景雙清已看緑野黄将染小攬畫窓詩早成¶
風自西南經樹杪蕭蕭颯颯總金聲¶
　　涵漪齋¶
玉泉殊勝其他䖏翠濯山光浸水光著箇閒齋為合撰¶
呈来虚鏡對中央有風那作波瀾洶無刻不涵恬澹常¶
却是便宜今度者披紈花様遞真香¶
<pb:KR4f0005_WYG_262-30b>¶
　　乗舟至影湖樓¶
梁家圖畫觀大略(故大學士梁清標鍳藏書畫最多但/押觀其大略印記幀中率不著一語)¶
我毎用扵逰豫時適可乗舟曰歸矣影湖路便得棲遅¶
層樓宛在水中央来往均資漾綵航閘口放舟速扵箭¶
一逥眸頃出園墻¶
拾級登来頫迥空窓開南北受金風適纔嵒齬勞攀陟¶
不及據牀坐覽中¶
去嵗新秋意不舒未斯延眺俯臨虚壁詩却欠庚寅句¶
<pb:KR4f0005_WYG_262-31a>¶
翻覺白駒迅弗如¶
　　伊犁将軍奏土爾扈特汗渥巴錫率全部歸順詩¶
　　　以誌事(有序/)¶
　　伊犁将軍伊勒圖等奏土爾扈特汗渥巴錫及其¶
　　台吉䇿伯克多爾濟並舎楞等率其部衆三萬餘¶
　　户来歸先期遣使至伊犁具書通欵自言為阿玉¶
　　竒汗正系向居俄羅斯地乆願為大皇帝臣僕而¶
　　無機可乗乃扵去冬謀棄舊逰牧挈屬内附因自¶
<pb:KR4f0005_WYG_262-31b>¶
　　彼逸出行程萬千有餘里閲半年餘始抵卡倫乞¶
　　准令入覲以伸積誠渥巴錫等亦先後来至伊犁¶
　　察其詞意懇切郵函以聞先是安泰奏偵知土爾¶
　　扈特部内附信即遣額駙色布騰巴爾珠爾往迎¶
　　之今即諭其偕渥巴錫等至山荘朝謁而舒赫徳¶
　　亦先所命由烏什馳往莅其事者因令代伊勒圖¶
　　為将軍駐伊犁安輯新附之衆給以餼贍振其乏¶
　　也授之牧地資其生也其汗及台吉宰桑至者将¶
<pb:KR4f0005_WYG_262-32a>¶
　　錫宴賚封爵秩而其部衆則量地分編以居聨其¶
　　情亦渙其勢也盖土爾扈特自入俄羅斯逺阻聲¶
　　教越今幾六七十年乾隆丙子秋其汗敦嚕布喇¶
　　什雖曽使人入貢第宴而遣之兹乃不藉招致全¶
　　部内屬誠有不期然而然者且凖噶爾自底㝎以¶
　　来築城安屯無異中國郡縣今土爾扈特復𨽻我¶
　　藩屬於是四衛拉特之衆盡撫而有之可謂盛矣¶
　　然余履泰持盈之念彌以是為兢兢序而系之以¶
<pb:KR4f0005_WYG_262-32b>¶
　　詩紀實也其詳分注各句下此則毋庸覼縷矣¶
土爾扈特部昔汗阿玉竒今来渥巴錫(渥巴錫為土爾/扈特汗阿玉竒)¶
(之孫敦嚕布/喇什汗子也)明背俄羅斯向化非招致頒恩應博施舎¶
楞逃復返(平定伊犁時舎楞曽計害我副都統唐喀禄/逃匿俄羅斯彼時即向索取而俄羅斯以土)¶
(爾扈特舊係彼屬竟不送還今舍楞既棄彼来歸俄羅/斯即向我求索亦有辭折之然莫若先以此意令典屬)¶
(傳檄示知尤見/中國光明正大)彼亦合無辭¶
衛拉昔相忌擕孥往海濵(準噶爾舊凡四部曰綽羅斯/曰都爾伯特曰和碩特曰土)¶
(爾扈特為四衛拉特筞妄阿拉布坦時與土爾扈特搆/釁其汗阿玉竒統全部西北去乃以輝特為一衛拉特)¶
<pb:KR4f0005_WYG_262-33a>¶
(而土爾扈特部/遂居俄羅斯地)終焉懐故土遂爾棄殊倫(俄羅斯素不/奉佛土爾扈)¶
(特在彼俗尚不同知伊犁黄教振興因思還歸故土且/聞從前投誠之都爾伯特部在此得膺封爵樂業安居)¶
(遂棄其現居之額濟/勒㳺牧率属内附)弗受将為盗(初聞土爾扈特来歸/之信議者或以舍楞)¶
(前此負罪逃去不宜與衆同受其降余以彼既棄俄羅/斯而来若拒而弗納彼退無所歸必為盗抄掠非所以)¶
(寜我邉圉且恐舍楞不来同行之衆或疑畏不敢前殊/非善全之計若俟其既至執而罪之尤非所以昭威信)¶
(示懐徕也彼既悔罪輸忱則宥其已往益足彰我寛仁/而衛拉全部莫非王臣亦從来未有之事又何必過為)¶
(頋慮/乎)俾安皆我民從今䝉古類無一不王臣¶
　　愁雨(七月初/二日)¶
<pb:KR4f0005_WYG_262-33b>¶
昨雨徹晝夜今晨未放晴再多恐害稼乏計解愁情岸¶
齒浸将滿階心漲欲平無能善調幕慙愧祇怦怦¶
　　襍言¶
未至盼来其盼非劇将得愁失其愁實迫春雨如膏秋¶
雨如濤膏則艱致濤則易滔百年幾何四時必有意每¶
不足寜謝白首事鮮兩全理戒太盛咄哉向言豈云敬¶
勝人誰無愁愁那可辭漠弗知愁非愚而誰¶
　　直𨽻總督楊廷璋奏定興迤南無霖雨秋成有望¶
<pb:KR4f0005_WYG_262-34a>¶
　　　詩以誌慰¶
定興南去二百里未逮秋霖秋望收正爾滯雲方注㸃¶
一為慰復一為愁¶
　　即事¶
一雨春三日東坡為之喜一雨秋三日而我愁無已三¶
日豈弗同時殊事異耳過三縱少間(去/聲)其勢實未止剛¶
盼天容現旋見雲頭起濛昧信艱開淋漓偏易委宵枕¶
那得安食箸誰知㫖敢諉氣數然慙愧不堪矣¶
<pb:KR4f0005_WYG_262-34b>¶
　　喜晴是日七夕¶
悔禍無一往¶
皇天果是慈正當復七日(七月朔日後三晝夜作霖其/後雖間晴時復霏絲弗止至)¶
(今日傍午/始快晴)始覺展雙眉浩浩盡以散蕭蕭漸可披秋森¶
辭扇得曦朗曝書宜幸矣又虞放慰哉敢即怡巧筵行¶
例事那去禱情私¶
　¶
御製詩三集巻九十九¶
