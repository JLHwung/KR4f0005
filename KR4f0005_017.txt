# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:07.963703
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷十七
<pb:KR4f0005_WYG_017-1a>¶
欽定四庫全書¶
御製詩初集巻十七¶
　古今體九十九首(癸亥六/)¶
　　過䝉古諸部落¶
葦室氊廬儘可居羊膏酥粥羙何如生來未解機闗巧¶
渾噩猶存太古初¶
識路牛羊不用牽下來羣飲碧溪泉兒童騎馬尋亡牯¶
只在東溝西谷邉¶
<pb:KR4f0005_WYG_017-1b>¶
咿啞知是過牛車學種嘉禾蔓不鋤㸔牧獨廻歌勅勒¶
射生雙獲笑軒渠¶
白草黄榆雁塞寒㝡欣初日上槍竿坂蔞原芷紛含露¶
名目嵇含欲状難¶
三冬九夏一身裘逰牧常随清淺流羊胛馬通生意好¶
緩歌獨漉不知愁¶
小兒五嵗㑹騎駝乳餅為糧樂則那忽落輕莎翻得意¶
揶揄學父舞天魔¶
<pb:KR4f0005_WYG_017-2a>¶
獵罷歸来婦子圍露沾秋草鹿初肥折楊共炙傾渾脫¶
醉趂孤鴻馬上飛¶
　　熱¶
塞景渾無定午暄曉暮涼甫欣過嶺背便覺畏曦光㸔¶
樹全餘綠馳莎半染黄今年芻牧好共喜未沾霜¶
　　八月朔日作¶
形勝行行攬年芳歴歴收闗山連北塞雲物近中秋輻¶
輳來諸部逶迤駕六虬近光陪後乗輸悃導前斿覩此¶
<pb:KR4f0005_WYG_017-2b>¶
瞻依切寕予徳澤流鴻猷思¶
祖業燕翼逮孫謀更喜随¶
慈輦無妨視膳羞筵開親捧爵津渡手扶輈丙夜封章¶
覽良辰藻思抽詞臣随豹尾壮士擁旄頭人帶秋陽色¶
衣霑湛露浮鄗京佳氣繞指日謁¶
珠丘¶
　　聞近京一帶得雨喜而有作¶
行旅慮久霖䟦渉沾塗泥南畆種麥人方望秋雨滋自¶
<pb:KR4f0005_WYG_017-3a>¶
我始于役二旬已有竒未遭滂沱苦率遇晴霽宜豈不¶
利輜重中心有所思思彼隴畆間来牟正其時亢暘土¶
脈乾耰鋤将安施忽覽封章奏膏澤自天垂四郊一犁¶
雨雨公還及私良農既不悮塞路仍如兹雨暘各適可¶
孰非大造貽懸懸差已慰芃芃猶可期廻鑾歴緑疇應¶
有喜農詩¶
　　即事¶
輕輿緩過叢榆路曉煙濛濛迷白露荆籬土室學荒村¶
<pb:KR4f0005_WYG_017-3b>¶
爽籟寒風呌枯樹樹旁迤邐獵騎過驚起爰爰樹根兎¶
壮士未及彎烏號深巷已見歇驕怒三窟乍失遭奮噬¶
犬主持獻迎鸞輅還兎更命賜白金憐伊芹曝心殷注¶
㡬見韋韝毳幕人似此輸忱實可賦¶
　　新月¶
莭近中秋且未中生西已見半開弓一天素彩誰能賦¶
萬里寒光訝許同為問龍坰吟皎潔何殊松閣寫朦朧¶
前年塞景依然在不信流隂類轉蓬¶
<pb:KR4f0005_WYG_017-4a>¶
　　鴈¶
去嵗畿南人送鴈今年塞北鴈迎人因知此地寒常早¶
却比他秋景倍新唳月有情驚客枕衝煙無意戀霜津¶
衡陽故國三千里底事勞勞来徃頻¶
　賜塔爾岱¶
奔走戎臣軄憐伊老更慇旌門仍扈蹕冊府久書勲但¶
識旗堪奪那知筆可耘成詩還譯告兩字表忠勤¶
　　觀敖漢瀑布水¶
<pb:KR4f0005_WYG_017-4b>¶
我聞奥區天所秘疑信向半今信然浩浩萬里沙漠塞¶
乃有瀑水崇岡懸車塵方苦紛堨&KR1881;豁開壺裏别有天¶
侵尋峰岫羅嘉樹漸潤㵎谷無埃烟是時仲秋曝晶日¶
忽聞雷聲殷前川坐令林巒失輕籟朗吟清眺萬慮蠲¶
大者明珠小者璣如傾栲栳投深淵虎狼駭走不敢飲¶
下疑千載蒼龍眠巨石横斷無土壤粤生羙箭竒而堅¶
山葉紅綠如錯繡無名野卉相新鮮鸛鵠徘徊不忍去¶
鼪鼯時向虬枝穿禹鑿龍門未至此胡乃三級限鱅鰱¶
<pb:KR4f0005_WYG_017-5a>¶
(䝉古相傳瀑水以下鱗類甚/夥而以上絶無亦甚竒云)吁嘻泉石誠觀止賞咏自¶
我𦍑誰先匡廬香爐無足喻山靈占此永不遷設置飛¶
觴搦管地混沌竅鑿應難全¶
　　朕恭謁¶
祖陵至敖漢覩此巖懸水跳珠琮琤䝉古逰牧地所少¶
　　　也因名此水為玉瀑而繋以詩¶
　椒列巘㸃丹楓樹色煙容綠間紅始信人間無玉闕¶
水晶簾内水晶宫¶
<pb:KR4f0005_WYG_017-5b>¶
却笑拘墟李謫仙匡廬當目便茫然飛流詎止三千尺¶
絶勝銀河落九天¶
沈沈碧潭毛髪寒琮琤不斷仙佩珊渾如白傅歌中句¶
大珠小珠落玉盤¶
清渫縈廻受復斟㤀筌坐對可觀音何湏隠約求絃指¶
已寫成連山水心¶
玉名名瀑玉誰名名相由来總現成逝者如斯來不舍¶
長懐尼父在川情¶
<pb:KR4f0005_WYG_017-6a>¶
　　敖漢捕魚¶
一水帶龍岡三秋理釣航蒹葭颭寒渚鷗鷺貎江鄉樂¶
事漁同獵嘉魚鰋共鱨便途資衆餉莫漫比如棠¶
玉鏡澄秋浦林巒入照佳不綱仁未逮結網念常懐獻¶
獲甘誰後頒恩與衆偕鳴榔歌快豫齊泊白雲涯¶
　　夜雨¶
塞山能作雲峰頭㡬縷布有渰始萋萋如絲肖霏霧數¶
日苦塵壒喜此甘膏㴻濕潤忽被野延綿乃入暮牧馬¶
<pb:KR4f0005_WYG_017-6b>¶
聲漸息啼蛩乍如訴欹枕聴淅瀝曠懐良可賦丙夜漏¶
㸃䦨微見星河露明朝發征鞍清切秋煙路¶
　　咏掛缾中花¶
清秋野卉紛榮謝不知其名愛其姹迎風粲粲笑靨開¶
晞陽湛湛露珠化我非騷人亦搴芳掛缾貯之氊帷舍¶
渾似春園桃李朝那知鴈塞星霜夜只少琵琶一曲彈¶
玉鞍紅頬明妃嫁¶
　　弦月¶
<pb:KR4f0005_WYG_017-7a>¶
塞天懸半鏡西嶺迓流蟾鳥道微茫辨霜華取次添近¶
河光漸隠入樹影猶繊不必遲眠愛清吟意亦忺¶
　　野流¶
野流西去復東来日日鳴鞭渡㡬回照水汀花紅爛漫¶
試霜江草綠䯱䰄匪同洛浦當年遇用盡陳王八斗才¶
極目烟波方浩渺然疑源在白雲隈¶
　　射雁¶
彎弓射雁行雁落弓猶滿無能笑虞人底事髙張䍐¶
<pb:KR4f0005_WYG_017-7b>¶
　　閒¶
日徃月來運不已寒暑逓催𦍑誰始屈信相感本無心¶
槖籥萬物孰愈此自我東行今月餘塞程正值清秋羙¶
朝逐原獸控青驄夜覽封章蘭燄紫行過村落詠桒麻¶
時坐溪頭捕魴鯉分堋較射燕嘉賔更復行宫視甘㫖¶
旁人云我身已勞我覺我心甚安止設使憧憧復摇摇¶
九重宴坐豈其是窮神至化我未能且學鄭崇心似水¶
　　夕¶
<pb:KR4f0005_WYG_017-8a>¶
牧馬已斂羣行人率止頓萬幕旌幟别傍晚各歸趂山¶
靄送寒來陸露猶餘潤懐抱既已適翰墨差堪論去嵗¶
松梢月依舊窓間印¶
　　兩江總督尹繼善摺奏淮揚秋禾有收喜而有作¶
淮水嵗為灾饑饉苦已久墊居鵠面人安得飽升斗死¶
别妻哭夫生離児牽母言念民何辜致此皆予咎大臣¶
屢命徃庶吏胥奔走帑金曾莫惜救荒遑恤後稍幸室¶
家完三春興耜耦金隄期永固䟽濬利容受凡此人力¶
<pb:KR4f0005_WYG_017-8b>¶
施經營曷敢苟尤賴天澤垂余忱能格否頃擘奏書嚢¶
喜值嘉禾有公田多&KR1367;穂膏壤鮮稂莠稍濟菜色民老¶
弱可餬口寰區皆赤子普熟豈易偶災餘得免飢南望¶
頻額手多稼敢即侈一誠矢常守¶
　　鏡¶
滿月光明秋水流共人歡喜共人愁塞山磧草歸清照¶
個裏曽無一㸃留¶
　　日日曲¶
<pb:KR4f0005_WYG_017-9a>¶
日日復日日夏去而秋來(叶/)少壮弗努力老大將何為¶
日日復日日閲世如行程佺羨者烏有即此是長生¶
日日復日日為治亦已難臨淵不結網得魚知何年¶
　　暮雨朝晴¶
暮雨朝晴不悮行程朝晴暮雨有益禾黍天地之大人¶
猶憾所欲必得𦍑何厭君不見得隴望蜀疇能免甑破¶
不顧人應鮮¶
　　八月十四日隂¶
<pb:KR4f0005_WYG_017-9b>¶
璇霄桂魄欲圓時乍見鱗空天幕垂為恐多人動秋思¶
不教流影白榆枝¶
谷風初息嶺雲横玉䨲朦朧半掩晴不道豐隆偏解妬¶
纎阿也讓十分明¶
碧空月御似遅留觸撥詩腸塞景収明日氷輪應滿放¶
一年能得㡬中秋¶
　　科爾沁歸化㝡久世結姻盟今過其扎薩克見王¶
　　　公以至輿𨽻咸傾心效順出於至誠實可嘉也¶
<pb:KR4f0005_WYG_017-10a>¶
思齊思媚久興周帶礪山河¶
恵澤流毳幕韋韝經部落金風玉露正清秋扼吭北鄙¶
丸泥固獻夀南山斚醴浮愧我無能協萬國惟應兢業¶
奉¶
前猷¶
　　中秋夜晴¶
只道姮娥太嬾生却欣今夜倍晶明光涵朔塞渾無際¶
影照征人似有情歴歴白榆銀界逈寥寥碧宇玉河横¶
<pb:KR4f0005_WYG_017-10b>¶
擘雲何用勞雙手雲到中秋纈彩晴¶
　　中秋日侍¶
皇太后宴¶
月到今宵滿秋當此日中佳筵開虎帳皓魄麗璇空歡¶
賞陪¶
王母闗山入桂宫舒華泠坂露㺯影盪林風午夜蟾應¶
冷千年鏡早礱持將對¶
慈夀輝暎一般同¶
<pb:KR4f0005_WYG_017-11a>¶
　　風¶
龍沙作噫氣清路復鳴空不借山靈勢安知屏翳功東¶
南應識巽戊己巳屯蓬迎驟難誇馬催飛越迅鴻聲喧¶
馳道畔興發翠華中獵獵聆何已搖搖望豈窮孔懐君¶
子徳敢恃大王雄為問歐生賦何如舜帝桐¶
　　静夜讀書¶
虎帳無多暇書林趣轉嘉研精當夜静息慮㤀塵譁别¶
是中秋景依然舊月華陳編同汲綆精義喻披沙燄結¶
<pb:KR4f0005_WYG_017-11b>¶
銀檠燭香生玊椀茶何湏吟出塞四海久為家¶
　　曉行¶
白露為霜猶帶露和霜和露濕濛濛秋煙忽捲金支燦¶
朗照扶桒日御紅¶
馬蹄踏曉不湏催得得竿尖日上来誰學坡翁續殘夢¶
無邉塞景待吟裁¶
　　即景¶
雁知塞冷依南冩馬為風髙向北吟注出羲經真易簡¶
<pb:KR4f0005_WYG_017-12a>¶
分明天地聖人心¶
　　野村二首¶
野村臨水復依山鹿柴蝸居鎮日閒婦女溪頭浣衣出¶
兒童牛背唱歌還年年黍隴常遺&KR1367;夜夜柴扉不掩闗¶
更喜秋来羊酪羙篘成新釀共酡顔¶
河橋迤邐接旗亭八月霜遅草色青黍圃荳場今樂土¶
黄沙白骨古嚴坰㸔餘畫坐何曽捲興至吟鞭輙為停¶
試問從來小隠客㡬人不負草堂靈¶
<pb:KR4f0005_WYG_017-12b>¶
　　詠盤中佛手¶
閩南塞北地非隔秋實春華體不分無定相中常定相¶
旃檀風繞吉祥雲¶
　　曉月¶
中秋今已度圎輪日就缺東岡出縱遅西宇明猶潔流¶
光利征人㺯影宜素莭林風驚雀眠冷露泫蘅埒荒原¶
乏晨鷄舊頓行行别車馬何蕭蕭巒岫爭巀嶭如逰廣¶
寒界桂華随意擷¶
<pb:KR4f0005_WYG_017-13a>¶
　　馬上行¶
行行踏年華夏逺秋亦半流隂將塞山日逐當前換歸¶
雁帶溪烟寒蟬辭宿榦野葩紫丁星試霜尚明粲徘徊¶
拂吟鞭聊共金風判¶
　　聞蛩¶
我從御園來蛩聲方唧唧昨過塞中山鳴秋已早息是¶
地候轉煖隂蟲猶皷翼喧黙本無常菀枯曷有極忽如¶
讀豳風在宇莭堪識¶
<pb:KR4f0005_WYG_017-13b>¶
　　見山¶
漠中無崇巒沙岡率平坦綠盖乏松柏白穂多蘆笴如¶
是經破旬詩情因亦短行行近吉林(吉林烏拉盛/亰東北界)碧栁¶
(山/名)目前宛嵐煙接匪遥山翠來自逺紅葉與青枝㸃綴¶
髙低巘譬逰滄海中波天一望滿依稀見數峰知是蓬¶
萊苑¶
　　至克爾素河奉天官兵来接¶
馬蹄漸盡諸藩地人語饒聞故土音誰道西賔異東主¶
<pb:KR4f0005_WYG_017-14a>¶
可知徃古遜來今滄溟浩渺源流逺長白巃嵸霧靄深¶
此日干城争扈蹕百年休養廑予心¶
　　駐蹕吉林境望叩長白山¶
吉林真吉林長白鬰嶔岑作鎮曽聞古鍾祥亦匪今邠¶
岐經䖏逺雲霧望中深天作心常憶明禋志倍欽¶
　　九月朔日作¶
千峰萬葉碧雲浮早是風光逼九秋黒水白山多王氣¶
三韓百濟舊神州横汾逰豫非同漢宴鎬安舒却比周¶
<pb:KR4f0005_WYG_017-14b>¶
故國耆民羣望幸肻教恩澤尚遅留¶
　　雨¶
登程兩月未經雨說與旁人信實難疑是山靈全宿約¶
故教霡霂灑征鞍¶
半夜氊廬亂㸃繊曉來微覺峭寒添白雲戀岫風偏𣪚¶
露出青青㡬筍尖¶
低山作雨髙山雪靈境從來得自由為語長年佔畢客¶
可能一例論春秋¶
<pb:KR4f0005_WYG_017-15a>¶
莫愁䟦渉困泥塗軟浄莎茵十里鋪谷口今朝移頓近¶
縁溪閒射拍飛鳬¶
　　秋蒐雜紀詩五首¶
嵗長九月有青蕪共道常年似此無(盛京早寒今嵗過/閏猶暖誠異事也)¶
霧斂馬頭山逼靣霜凝谷口樹粘鬚射熊何慮先升木¶
待兎焉勞更守株赳赳羽林羣命中詼談却笑紀昌弧¶
長白遙㸔數㸃青雞翹五色韻旗鈴騰驤八駿来天廐¶
環拱羣峰據地靈黄豔鵞兒新剪褶綠輝孔雀側拖翎¶
<pb:KR4f0005_WYG_017-15b>¶
朝家武備千秋獨太僕空傳效展軨¶
峰標木葉鬰崔嵬水漲松花浄沲洄萬騎雲屯随豹尾¶
三秋風景異龍堆周詩底用誇麋友晉賦無勞藉雉媒¶
更剪銀檠吟七字属車賡和有鄒枚¶
連雲峰影自婆娑雨後新㸔矗黛螺黄幄背風依樹幛¶
朱旄面日出巖阿合圍麋鹿愁飛羽出隊狐狸駭獵猧¶
薄暮旌門鐃吹奏海青雲裏捉天鵞(曲名旌門皷/吹常奏此)¶
虎韔騂弓越勁秋平岡草淺騁驊騮雁行狗監牽絲鞚¶
<pb:KR4f0005_WYG_017-16a>¶
馬上鷹師臂繡韝風漾鈴聲金替戾雪開峰靣玉雕鎪¶
批麻丙夜斟民事詎為從禽蹔觧憂¶
　　晴¶
疾雷驅雨去爽籟送晴来極目川原濶烟蕪净點埃¶
髙峰全露日低峰半掩雲片刻隂晴各天公巧畫分¶
立馬待開霽殘絲霏細霧忽捲米顛圖却咏杜陵句¶
圍中逐白麋天上馳蒼狗何愁陸渾燒却沐先生栁¶
潤逼綠嶕嶢髙空一望遙山靈驅霧轂去謁九天朝¶
<pb:KR4f0005_WYG_017-16b>¶
爽氣拂鞍生暅陽乍放晴淺黄並深紫豔射一川明¶
簇簇萬芙蓉含烟翠正濃不經新洗濯詎肯露真容¶
　　今年奉天各縣有収喜而有作¶
遍野黄雲尚作堆翠華行䖏鮮汙莱東瀍西澗歌農慶¶
猶想當年即有邰¶
　　風¶
振壑復鳴柯于喁唱和多古聞周帝誥今見漢皇歌陡¶
澗泉吟瑟平岡草偃波方慚符五日敢道致中和¶
<pb:KR4f0005_WYG_017-17a>¶
　　古木謠¶
穹谷大山鬰且盤元黄初判想即有其中萬木不記年¶
髙排楓桕低榆栁女夷不敢司榮枯嵇含遑得状妍醜¶
豈謂世間梁棟材愛作山中麋鹿藪墓門有斧斯不得將¶
謂堪同天不朽一朝刼火起陸渾菁葱乍作薪與槱我¶
聞荘生號齊物拘墟尚稱山木夀何如随興適吟懐滄¶
桒一任雙丸走¶
　　駐蹕楊河作¶
<pb:KR4f0005_WYG_017-17b>¶
久行望止頓稍藉息勞肩倘教過信宿復懼遅歸鞭即¶
如雨與暘而人猶憾天誰能無過望與彼相周旋¶
　　新月¶
忘憂鏡與釣詩鈎西宇哉生光漸流誰謂坐参兼倚咏¶
行營忽已度三秋¶
流光不隐萬峰尖虎帳拈吟興倍添㝡是綠鬟新沐後¶
如何鏡影未開奩¶
　　夜雪烹茶偶作¶
<pb:KR4f0005_WYG_017-18a>¶
千峰宻雨寒凝雪豐隆化柄滕六竊和仲清光作趙衰¶
愛而不見歸西碣油雲入暮暗嶺樹離離落落霏瓊屑¶
多人差不困泥塗一廬適可玩清切方珪圓璧藉白茅¶
掬之豈慮羊脂裂品泉詎必珍六一天然天露殊甘潔¶
行鐺猶比商鼎勝魚眼火候分明閱武夷汲黯本愛戅¶
水濵陸羽應慙拙催詩何用速置郵清風使者能饒舌¶
彷彿丁年書室中漉雪浮香吟几列¶
　　雪中山行¶
<pb:KR4f0005_WYG_017-18b>¶
藴玉山含輝玉藴山尤秀屏風無斧痕面面遥相就¶
天和樹色蒼不知山路長如逰白玉京觸目皆琳瑯¶
低巘日已漏髙嶺雲猶罩妙筆非董源誰冩山靈貎¶
　　九日登髙¶
虎韔騂弓右錦韝登髙聊爾效風流茱茰底用斜簮鬢¶
原隰方欣盡入眸露浥天漿傾菊酒松張雲幔敞書樓¶
興来擬問商飈㑹咫尺琅霄也到不¶
　　重陽漫興¶
<pb:KR4f0005_WYG_017-19a>¶
詩情樹色與山光楓葉通紅槲葉黄何必茰嚢将菊酒¶
興来随地度重陽¶
毎嗤夢得諱題糕豈學籬邉獨醉陶今日山中過九日¶
反教無地可登髙¶
離離野菊露華浮木葉峰姿浄九秋千古登髙人㡬許¶
孟嘉何事獨風流¶
地近扶桒海日騰千峰曉翠罨崚嶒崇髙毎廑因時惕¶
那更雲山著意登¶
<pb:KR4f0005_WYG_017-19b>¶
　　重陽日侍¶
皇太后宴¶
野卉臨風㺯綺鮮何湏金盞與金錢福凝東海増芝算¶
酒進南山作菊筵圓盖無心常煦嫗廣原縱目正芊綿¶
長承¶
慈訓銘心所用九時乗倍體乾¶
登髙何用上層樓峰頂低臨萬樹頭令節恰欣歸沛里¶
當年曽此俯齊州青螺曉靄迎¶
<pb:KR4f0005_WYG_017-20a>¶
仙蹕赤羽金颸獵綵斿㝡惬稱觴無限意憑将山海為¶
添籌¶
　　射虎行¶
鬱葱萬木森虧蔽豁開大澤天無際朝嵐忽捲崿峰煙¶
樹色山光鬪蒼翠初来沛里拜¶
橋山便塗較獵遵¶
先制雁行兩翼圍宻合貔旅八旗各標幟泰平乆經息¶
兵革進退號令習軍事日未移時肩已倦他他饒獲麋¶
<pb:KR4f0005_WYG_017-20b>¶
&KR1892;類乍見白額出林叢鼻頭出火人思刺期門佽飛驟¶
驊騮驅之草淺平川地四圍重排雪鋒鎗負嵎空憶難¶
廻避唐弓夏箭出櫜鞬命中已決眈眈眥詎與漢将思¶
争勇歴艱¶
祖訓期無愧耳食書生未目覩横議渉險鮮防備我笑¶
羽林備過多壹發於莵却先斃¶
　　對月思唐太宗遼城望月事即用其韻¶
隴得復望蜀徴去尚存碣誰能效舜階繽紛干羽綴今¶
<pb:KR4f0005_WYG_017-21a>¶
月猶古月千秋何盈缺壮志想當年萋萋煙草結情因¶
寥宇寄光向踈林滅¶
　　秋獮¶
秋獮因農隙講事古今同由来武備重况在邠與豐我¶
来拜¶
鼎湖便途閱軍容桓桓佽飛士一一皆驍䧺負嵎手赤¶
虎失林足蒼熊雁落夏服箭月滿烏號弓奚誇雲夢澤¶
不數長楊宫霜㸃廣原白日射灌木紅辨别三等殺頒¶
<pb:KR4f0005_WYG_017-21b>¶
賜萬夫充維此鷹揚侶當年佐戰攻止戈今宴安敢忘¶
走馬風¶
　　望葉赫舊墟¶
　　敬惟我¶
太祖髙皇帝以十三戎甲奮迹於此復讐服衆遂成王¶
　　業謹賦其事以示来許¶
寒盟由彼義何甘甲士當時祗十三自是¶
天心歆¶
<pb:KR4f0005_WYG_017-22a>¶
日角㡬曽虎旅藉犀函折衝底用稱韓信决䇿無湏聴¶
耿弇¶
創業艱辛千古獨垂衣敢恃面臨南¶
　　花園¶
　　英莪門外獵塲中有芍藥二叢雖過花時而柯葉¶
　　猶森鬰可觀盖百年外物也土人因名其地曰花¶
　　園經過吟覽因以命題¶
緐柯泫露華蟠根託山隈我来非花時尚想臨風開逈¶
<pb:KR4f0005_WYG_017-22b>¶
異京洛種豈作溱洧才森然二古叢不知何年栽疑是¶
彼女夷愛此髙崔嵬玉手擷雲錦移之自蓬萊野人亦¶
珎重時時膏壤培䕶以朱木欄奚懼狼與豺乃知天地¶
化頗賴人成裁荏苒憶韶華俯仰㺯條枚只宜鋪玉牋¶
安用命金罍¶
　　冷¶
山容留夜雪途景變朝寒莎坂全融白楓林盡隕丹吟¶
庭無道韞卧地有袁安獨喜占農好来牟隔嵗看¶
<pb:KR4f0005_WYG_017-23a>¶
　　入英莪門¶
霓旌摇曵曉曦明故國人人喜氣迎三月闗山征轡逺¶
而今屈指到興京¶
區分只用栁條邉堪作金湯鞏萬年不似秦皇闗竟海¶
空留遺跡障幽燕¶
山程野驛日侵尋澗水瀍桒入眺臨南去盛京知不逺¶
鳳凰樓閣五雲深¶
　　静夜焚香¶
<pb:KR4f0005_WYG_017-23b>¶
甲煎何湏計乗燒蛟爐小炷篆煙銷帋牕書案原無異¶
頗有征人怨冷宵¶
　¶
　¶
　¶
　¶
　¶
御製詩初集巻十七¶
