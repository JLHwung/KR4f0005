# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:15.455982
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 四集卷七
<pb:KR4f0005_WYG_286-1a>¶
欽定四庫全書¶
御製詩四集巻七¶
　古今體一百四十首(壬辰七/)¶
　　漙仁寺瞻禮¶
渡河梵寺禮金容結構猶堪仰¶
舊蹤真是虞書見¶
堯帝奚稱宋史贊仁宗民情樂利芃青稼¶
聖日光華朗碧峯無作率由尚瞠若亹予惟益勵寅恭¶
<pb:KR4f0005_WYG_286-1b>¶
　　普陀宗乘廟即景¶
震旦惟南海山莊䕶北峯莊嚴猶緒事清淨是真宗優¶
鉢含風燦貝多帶露濃盤旋清蹕返聼逺隔林鐘¶
　　宜照齋¶
垂鞭盤磴道咫尺入園門側左略延歩向西别有軒於¶
焉小留憇亦復切思存萬理都宜照雖然豈易言¶
　　却炎榭¶
清原因迥静因深風滿檐楹凉滿襟不説却炎炎早却¶
<pb:KR4f0005_WYG_286-2a>¶
為他松下有佳陰¶
　　就松室¶
榭尚云其敞室更愛此幽情因就古松隨宜有額留天¶
風拂間(去/聲)間(平/聲)六月如九秋泠泠披恰當謖謖聴未休¶
設使覔新種(去/聲)百年待則悠¶
　　出麗正門恭迎¶
皇太后至山莊喜成是什¶
愉怡候道邉迎¶
<pb:KR4f0005_WYG_286-2b>¶
駕命趨前(詢先至安後奉候嵗懿㫖命筞/馬    山莊恭    以為常)倍仰¶
髙齡健都紓十日懸山林供¶
賞眺溫凊適清便孝則吾何敢暮誠過舜年¶
　　詠和闐觀泉玉韘¶
坐石復臨流觀瀾術有由盈科而後進逝者孰能留或¶
立隔溪問於心悟㫖不離弦試看箭是道契頭頭¶
　　題錢維城山水花卉冊¶
　　　水軒松吹¶
<pb:KR4f0005_WYG_286-3a>¶
侍臣舊作得随鑾取暇題吟七字安(錢維城南歸已數/月其向年隨鑾所)¶
(畫冊頗有存貯山莊者因暇/題之不異其槖管扈行也)水閣恰如月湖上(山莊内/有半月)¶
(湖/)松風翻壁落高寒¶
　　　逺浦潮來¶
海門銀線白生纔睫眼雪山推送來却憶鹽官鎮海寺¶
目遊我亦一登臺¶
　　　虚檻清陰¶
樹下開軒不礙虚清陰團羃蓋張如嵇含此趣何曽曉¶
<pb:KR4f0005_WYG_286-3b>¶
掛漏當年草木書¶
　　　曲港垂罾¶
陰陰灌木覆漁庵鎮日垂罾對碧潭魚得亦佳弗亦可¶
愛他鱗影月波涵¶
　　　桞汀鴉陣¶
百折沙汀萬栁煙桞陰曬網繋漁船棲鴉未穏羣驚起¶
飛向夕陽阿那邉¶
　　　雲峯初霽¶
<pb:KR4f0005_WYG_286-4a>¶
樹角風聲漸吹疾峯腰雲影欲歸遲前朝宿雨初收際¶
颯景宜人固若斯¶
　　　翠㣲秋意¶
葉落連林祇剰枝惟餘松栢䕶峯姿山莊也自尋常看¶
冩入畫圖故合詩¶
　　　扁舟釣雪¶
雪滿平江蓑笠披扁舟天地一竿絲南方或可北方否¶
此事吾惟半信疑(魚至霜降後即不食安得上餌縦南不/方候暖而魚性則同然則寒江簔笠)¶
<pb:KR4f0005_WYG_286-4b>¶
(過宗元想像成詩非必真有釣雪事即有/之意固不在魚耳向題畫亦曽辨論及之)¶
　　右橅古八種¶
　　　杏花¶
施朱梨朶欠香梅二月春光澹蕩開設使三分添却白¶
誰人不道藐姑來¶
　　　丁香¶
㡳須香與瑞香猜丰度能斯伯仲哉任是靈心工百結¶
東風一度也教開¶
<pb:KR4f0005_WYG_286-5a>¶
　　　紫躑躅¶
花開殷七訝稱神閬苑根歸誕或真却是㣲之饒逸趣¶
山空月午句清新¶
　　　紅梨花¶
軟紅淺白蹙為鬟韻是超超態自嫻試看一枝夢雲意¶
小庭何處不巫山¶
　　　繡毬¶
雖是雕毬却囫圇江南曾見㡬畨春若將結繡評詩格¶
<pb:KR4f0005_WYG_286-5b>¶
小杜原非自詡人¶
　　　貼梗海棠¶
不稱西府不垂絲姚冶行中頗自持貼梗羞同他嬝娜¶
秋來結得木𤓰貽¶
　　　扁豆花¶
芻棚花落欲凉生索索秋風絡緯鳴姹紫嫣紅他閲世¶
雲閒天淡此闗情¶
　　　天棘¶
<pb:KR4f0005_WYG_286-6a>¶
五岳都生名不同蔓垂翠緑朶標紅漫嫌未入羣¶
花譜却有延年濟世功¶
　　　虞羙人¶
無色聲中那見聞筆談漫志辨徒紛依然小草全提占¶
(去/聲)月下風前自浄芬¶
　　　金雀¶
頭翅天然金鑄黄宜垂㔩葉鬢釵傍贈他日暮脩竹倚¶
珠翠翻嫌時世裝¶
<pb:KR4f0005_WYG_286-6b>¶
　　　魚兒牡丹¶
花王自合有花妃况是形容具體微設更貫魚觀易象¶
玩辭亦可識其㡬¶
　　　蒲公英¶
葉和花色都如菊三四月間田野稠底事柴桑渾弗愛¶
開春祗為(去/聲)不開秋¶
　　　秋葵¶
秋來葵朶無央數各各傾心向太陽豈識太陽弗私照¶
<pb:KR4f0005_WYG_286-7a>¶
随他髙下自分光¶
　　　藍菊¶
瓣蕚藍黄賦色勻秋風一度一畨新冒名菊譜雖容得¶
法眼難瞞栗里人¶
　　　西畨蓮¶
種得西畨一線分訝曾拈起悟聲聞白華却是心如鐡¶
不觧其他祇浄芬¶
　　　僧帽菊¶
<pb:KR4f0005_WYG_286-7b>¶
何處髙僧渡杯去留將落帽孟嘉風展圖正與髙峯對¶
(山莊南有/僧帽峯)孰幻孰真孰異同¶
　　右花卉十六種¶
　　題紀¶
恩堂¶
堂額雖由御園述御園¶
恩紀此叨駢¶
賜居書屋今斯在¶
<pb:KR4f0005_WYG_286-8a>¶
教侍山莊昔有縁敢不繩承勵初志亦惟宵旰佛仔肩¶
松風萬壑還依舊(是處景之御題萬壑松風為山莊三/十六    一向日予    賜居也)¶
瞥眼流光五十年¶
　　清舒山館¶
緑陰深處徑尋前便有書堂枕碧川清矣衣衫如照鏡¶
舒㢤心意頓忘筌鹿看岸隔食苹野鳥訝忩開窺簟筵¶
山静日長適逄㑹子西妙趣得天然¶
　　頥志堂¶
<pb:KR4f0005_WYG_286-8b>¶
背巘復臨池溪堂惬静思¶
慈萱避暑奉¶
聖藻至今垂魚鳥化機適詩書古鑑披惕乾恒勵志便¶
我所為頥¶
　　雨(六月初/七日)¶
過午特炎蒸情知當有雨西南升族雲氣應西北宇列¶
缺施其鞭豐隆擊其鼔須臾落雨脚白水積砌礎歊熱¶
驅以淨凉爽拂檐梠關外頗望霖此實利禾黍麥却未¶
<pb:KR4f0005_WYG_286-9a>¶
收畢即晴兩得所¶
　　山中¶
曉霽谷涼浮山中試一逰樹深禽語細土軟鹿蹤留雲¶
向天邉歛泉從石罅流都稱景如畫畫可似兹不¶
　　叢碧樓¶
昨朝陣雨頗驅炎山路易乾濘不嫌便與輕輿尋窈窕¶
因之層閣暢吟拈萬叢恰合真空界一碧寧容他色添¶
襟袖颯然訝何也徐看風爽落林尖¶
<pb:KR4f0005_WYG_286-9b>¶
　　食蔗居¶
㡬日駐山莊山居兹始到一慮輿人勞一待驛章告今¶
朝頗爽凉況已閲閣報乗暇此探竒取便因尋奥谷狹¶
源漸窮崖平屋堪造寛弗出十笏静實具千妙於此度¶
小年那復知塵閙尋思所無逸未易從吾好¶
　　小許庵¶
剷削巉巖築小齋千竒萬變月忩排恰如真率王懐祖¶
勝得多多許自佳¶
<pb:KR4f0005_WYG_286-10a>¶
　　倚翠亭¶
峭壁聳&KR2287;&KR0008;幽亭倚蔥蒨拾級造清㢠岩谷都俯見雲¶
歸白旋封雨過翠猶絢開忩似展畫據几欲抛扇㡳識¶
塞工寒始聞黄鶯囀¶
　　瀑源¶
淙淙足㡳濆(上/聲)輕絲注下丈餘成小池復㡬曲為落崖¶
瀑金人銘背意如斯¶
　　觀瀑¶
<pb:KR4f0005_WYG_286-10b>¶
谷裏瀑源谷口瀑里餘髙下頓殊觀誰知曲注随来者¶
砏汃飛成滿意寒¶
謾説康王百丈懸迸流何處境非仙庚寅辛卯都闕詠¶
(是二年皆未/於此觀瀑)不可今年更置旃¶
　　題玉琴軒¶
漸辭谷口漸溪邉遂造溪軒一聼泉謝彼指工攫揮法¶
起予心在徴招絃松風却暑泠泠者月露知音淡淡然¶
惟是薰披仰我¶
<pb:KR4f0005_WYG_286-11a>¶
舜寧須海泛悟其連¶
　　千尺雪¶
亦在山邊亦水邊山容水態總天全訝當六月何來雪¶
旋悟飛泉觧與然¶
四處名區一額顔(愛呉中寒山千尺雪之勝於西苑盤/山及此並仿其景復各為圖四每處)¶
(合弆/之)不忘數典自寒山獨憐玉塞天開境説與南人疑¶
信間¶
　　臨芳墅¶
<pb:KR4f0005_WYG_286-11b>¶
面山兼靣水仁智樂兼斯近沼風來爽逺峯陰上遲過¶
弦月漸朗艤岸舫相随待夕澄瀛泛言看塞景竒¶
　　塞湖載月之作¶
載月本宜湖塞湖更佳趣十載乃一遘那可孤斯度乆¶
欲泛舟遊晚毎陰雲遇僂數過上弦霞歛霽天露不宜¶
冄徘徊青雀(山荘泛/湖船名)候以豫萬山四圍翠一水當中素¶
月午光正晶如逄雅人故於此黙無言山川笑我固¶
御園亦有湖每嵗載月遊比及來至此率已值新秋况¶
<pb:KR4f0005_WYG_286-12a>¶
多逾望夕輪缺寒風颼故雖斯對月未曾開蘭舟乗凉¶
惟夏宜蟾光見舉頭湖則同御園山實勝百籌結想既¶
因償興懐良復悠悠㢤忽轉念便以問軍郵¶
　　載月十詠¶
　　　月天¶
一碧泬㵳無片雲底須㸃綴藉他紛大圓鏡裏小圎鏡¶
謾更猜疑布與黂¶
　　　月星¶
<pb:KR4f0005_WYG_286-12b>¶
初看月朗漸星生經緯誰分縱與横此是素娥莫大徳¶
一明還任衆分明¶
　　　月峯¶
本是生西移漸東半匡入夕皎天中錘峯亦是具神解¶
望後擎輪孰與同¶
　　　月林¶
箾篸髙嶺復低岡都作蓊濛丹桂香應是廣寒容不了¶
枝枝天馥佈山荘¶
<pb:KR4f0005_WYG_286-13a>¶
　　　月湖¶
塞水易流艱作湖箇間百頃碧平鋪四圍屏䕶眀珠顆¶
舉似人間此景無¶
　　　月閣¶
漾過沙汀復柳岸岸傍水閣聳楣檐大光眀裏相看笑¶
贏一籌無須軸簾¶
　　　月舟¶
何處而無載月舟誰曽塞上月湖遊棃園小部渾無用¶
<pb:KR4f0005_WYG_286-13b>¶
自有鶴鳴與鹿呦¶
　　　月橋¶
沙隄㡬曲幾條橋徹板容舟過碧漻謾擬呉中稱月様¶
生波猶待晚來潮¶
　　　月岸¶
無過乗興偶吟憑適可艤舟岸便登如此月眀奚藉燭¶
厭他早候兩紅燈¶
　　　月坡¶
<pb:KR4f0005_WYG_286-14a>¶
松齋猶在月坡巔緩緩肩輿松徑穿弄影流光渾不定¶
琉璃界入布金田¶
　　踈雨¶
踈雨時零時便止深山亦爽亦微炎幽情帶露花枝馥¶
活潤翻風樹葉纎素宇已開横嶺外白雲猶戀逺峯尖¶
晚晴圖復漾煙舫愛景乗凉意並兼¶
　　招凉榭口號¶
借問凉從何處招招為能即凉為所虛榭空空付不知¶
<pb:KR4f0005_WYG_286-14b>¶
坐来人自饒緒語¶
　　即景¶
熱便蒸為雨雨過頓爽凉雖如太無定却是具真常每¶
愛樹隂憇輙聞花露香天機随物境順應有詩償¶
　　荷¶
初来未見一枝花十日開成滿浦霞石火電光迅如此¶
惜分隂語豈其差¶
不塵風度真空色塞沼眀眀證浄因織就錦章襯夭鹿¶
<pb:KR4f0005_WYG_286-15a>¶
世間何處可同倫¶
　　月夜遊湖作歌¶
天下不少名山與名水二者兼之應鮮矣即有兼者路¶
途遥無因遊奕而往就之理塞外避暑斯山荘去京不¶
過四百里山眀水秀萃美善况逄佳夕中旬始傍晚暑¶
退爽風来輕霞影綴月輪綺須㬰片影亦消盡逮望氷¶
匡碧波委木蘭舟桃花紙延縁拈詠興無已舉頭蟾魄¶
漸西移寓意不留頗似此¶
<pb:KR4f0005_WYG_286-15b>¶
　　夏日遊獅子園¶
獅子園無六里遥曉遊到亦不崇朝曡溪過雨聲雄澗¶
峻嶺收雲朗徹宵一晌風凉生簟席四圍山翠入松寮¶
趨¶
庭那忘垂髫况五十年来白髪饒¶
　　樂山書屋¶
書院迴谿上¶
當年賜額顔(題額筆也皇/祖御)¶
<pb:KR4f0005_WYG_286-16a>¶
宸章厯三代真畫納千山樂可占仁徳遊惟值政閒那¶
無㑹心處¶
家法在斯間¶
　　草房¶
巖屋三間號草房樸敦儉示¶
訓垂長偶来却愧茨茅者嵐靄恒斯納景光¶
　　妙髙堂¶
園裏有山此㝡髙¶
<pb:KR4f0005_WYG_286-16b>¶
奎章興擬大蘇豪易金何必招提建留帯還嫌名象操¶
雲外一峯現獅吼風前萬樹捲江濤¶
兩言意永奚煩綴繹詠徒勞首重(去/聲)搔¶
　　松栢室¶
庭前松柏翠深沈一陣凉風滿院陰對峙於斯恒落落¶
感懐那識不言心¶
　　含青齋¶
獅子園向獅子峯峯東溝便稱獅子石城門即鎖溝口¶
<pb:KR4f0005_WYG_286-17a>¶
筞馬言旋每進此東為宜照西含青兩齋相望近尺咫¶
今朝舍東而就西却是今年到斯始面北開軒據坦岡¶
隔溪岰㠡嶤嶂峙髙枝低葉總含青潤露摇風幻無比¶
設置歩兵於齋中亦當青眼相對是¶
　　松霞室¶
丈尋已上見枝拏覆室團團佈蔭嘉楊炯恰如經少室¶
照天起處滿青霞¶
　　挹秀書屋¶
<pb:KR4f0005_WYG_286-17b>¶
拾級迴廊上書齋别有天築基凌碪&KR1095;繞户祗雲煙衆¶
岫列簾下古松當座前乾坤易簡現即是玩韋編¶
　　夜雨(六月十/四日)¶
間(去/聲)雨為時都不乆此畨入夜雨方長山田信可稱優渥¶
寝閣真欣納爽凉露滴松梢聞颯沓烟連峯脚想迷茫¶
隔&KR0633;忽聴鳴呦鹿避濕應從深樾藏¶
　　曉晴¶
即便為霖時正行曉來却喜塞天晴雲從西北東南捲¶
<pb:KR4f0005_WYG_286-18a>¶
景助山林水石清向浦開舟荷益燦傍巖尋逕露猶晶¶
牝麀領子出蒼巘(鹿於五月中生子入/六月即能逐母馳驟)學歩卒然認客¶
生¶
　　打魚¶
數年打魚曽未為兹當長夏偶為之打魚非緣烹飪計¶
打魚仍圖養育滋園中水自有髙下建牐斯分内外也¶
内則常牣園湖中外則一去無留者外河濊濊兹施罛¶
欲以打魚置内湖大網兩岸揶榆掣近磯羣力邪許呼¶
<pb:KR4f0005_WYG_286-18b>¶
鯉鰱鱣鮪随所取水盆滿置噞喁口波濤永失事則無¶
底用長歌歎杜叟悠然而逝親見斯子産之欺誰能施¶
取之外廐置中廐荀息之筞誠非漏¶
　　漁樵二十詠(有序/)¶
　　昔陸龜䝉皮日休相與唱和為漁樵詩樵祇十首¶
　　而魚乃増至二十多寡不倫且網&KR2320;滬&KR2000;雖殊製¶
　　而其為捕魚具則一也因刪複取獨亦存其十為¶
　　漁樵二十詠俾眉目清而體製合且使設色繪事¶
<pb:KR4f0005_WYG_286-19a>¶
　　者易於取裁也若夫龜䝉所云失民之具也如彼¶
　　誰其嗣之吾當引以為媿又何能措一辭㢤¶
　　　漁網¶
大者為攔河小者為䄂手漁人計其漁諸法無不有原¶
非一目力惟圖萬鬐取設云臨淵羡堪喻為政否¶
　　　漁罩¶
編篾成圓罛持以入淺澤動水懼有聲踐泥隠無迹錦¶
鱗獲則欣萍浪破那惜得與不得間是謂虚摸索¶
<pb:KR4f0005_WYG_286-19b>¶
　　　漁梁¶
或栁或竹葦植水如編籬遊魚入其中欲出嗟路迷置笱¶
盡收取小大無所遺擬當問鱗類投檻誰實為¶
　　　漁又¶
三股五股矛七尺八尺竿執以刺川魚竒中(去/聲)無空捐¶
昔猶資夜炬(陸龜䝉詩謂列燭如星爛皮日休詩謂/列炬春溪口盖當時叉魚皆夜間取之)今¶
直取深淵(今之叉魚者/白日亦為之)潛者至難逃觀之為長歎¶
　　　漁種¶
<pb:KR4f0005_WYG_286-20a>¶
池中佈椶片撥剌收魚子初如蟻㸃㸃漸作鯤彼彼袪¶
惡别鱧鰱養善存鱸鯉種樹迅十年可用方育士¶
　　　漁笭箵¶
笭箵非捕魚而得貯魚用朝去笭箵輕暮還笭箵重受¶
之無取捨傾之有操縱何必謝罟鈎成務原衆共¶
　　　漁菴¶
泛宅宜是舟浮家時就陸釣具屋中掛漁經几上束覆¶
檐惟誅茅立壁亦編竹野漲或侵階依然為水宿¶
<pb:KR4f0005_WYG_286-20b>¶
　　　漁磯¶
近溪仍傍山選地得幽絶磯石平如鏡鯨波白於雪豈¶
計魚多少祇期自怡恱漫擬富春灘世人厭傳説¶
　　　漁蓑¶
渾身煙水中亦復防煙水翦草製為蓑䙰褷頗稱體滴¶
瀝雨弗濕翩&KR1473;風随起欲笑八十翁何為輕捨此¶
　　　漁笠¶
葺篛以為笠形寫月魄團雨&KR1933;破霧溪雪釣守凍灘傾¶
<pb:KR4f0005_WYG_286-21a>¶
側有誰譏飄颻頗可歡還嗤彼逸少竟著二梁冠(末句/即用)¶
(皮日休/語刺之)¶
　　右漁具十詠¶
　　　樵谿¶
峯髙谿必深陟髙由深進生計在采薪馗足所不吝過¶
雲錦繡開冒霧襏襫潤誰云歩武低自此升千仭¶
　　　樵家¶
採山雖曰貧蕭條亦有家簷妨草笠矮門對林逕斜瓦¶
<pb:KR4f0005_WYG_286-21b>¶
盆貯脱粟竹籬綴秋𤓰依然太古風塵世徒繁華¶
　　　樵叟¶
不解别經營為樵㓜至老白髪所弗辭青山真覺好髪¶
白年年增山青歲嵗繞莫嗤難任重擔頭風月皓¶
　　　樵子¶
箕裘有家風從童即負擔歩履由来輕﨑嶇所弗念擲¶
猿擬徃戯鳴鳥圖入檻(叶/)携得野花歸阿媪柴扉&KR0146;¶
　　　樵徑¶
<pb:KR4f0005_WYG_286-22a>¶
從㓜未讀書那知行不由鹿&KR1811;遵硉矹羊腸循阻&KR0113;雲¶
入衣裳濕風出巖穴幽随歩無軟塵東華非所求¶
　　　樵斧¶
伐柯為樵斧其則本不逺携持叢樾中愛景或忘返丁¶
丁聲互傳嚶嚶鳴答宛以時入山林材木勝用滿¶
　　　樵擔¶
一擔度嵗月兩肩厯秋春春每捜枯樁秋則富乾薪輕¶
出或疾歩重還必曲身設以喻束濕所戒用斯人¶
<pb:KR4f0005_WYG_286-22b>¶
　　　樵風¶
山髙風自陗樵人所弗避常聼松笙簧那數蛙鼔吹盪¶
衣天半飄落帽雲中墜如因詠錯薪雅堪六義備¶
　　　樵火¶
樵屋冬来寒地鑪燃火在添柴心更惜費力山中採設¶
使付一炬何以供人買用蠟代斯者苦樂真殊倍¶
　　　樵歌¶
穫薪意或樂信口歌成曲野調與山腔林隈復樾隩那¶
<pb:KR4f0005_WYG_286-23a>¶
知白雪工常供青雲逐古音誰所傳依稀皮與陸¶
　　右樵具十詠¶
　　晚晴落照¶
西北風来散晚隂下舂落照晃林岑峯西明霽峯東暗¶
葉面緑瓊葉背金芳草留蹤下飲鹿(鹿白日隠山中每/晚下來飲水其性)¶
(然/也)宻枝閃影亂歸禽冝暘冝雨真如願未至秋收未敢¶
諶¶
　　登四面雲山亭子¶
<pb:KR4f0005_WYG_286-23b>¶
林海湯湯泛碧瀛中央亭子聳檐楹恰如身到蓬莱島¶
俯視波瀾總翠瓊¶
雲山四面若無隙夏木千章最有神梯几天風度摇刖¶
衣裳飄拂絶微塵¶
秋令来多夏来少兹来夏月亦如秋祝融便擬設孤注¶
到此金官勝一籌¶
　　玉岑精舍¶
既已登峻髙降下斯為易萬理胥如是在人善㑹意精¶
<pb:KR4f0005_WYG_286-24a>¶
舎㝡西北谿谷夐深邃乗便歩筍輿今嵗今始至巖嵐¶
都好在以静饒佳致石溪有水流覺向得無事尋思前¶
夜霖空(去/聲)山潦所積(山無泉者雨後浸出/細流俗謂之空山水)¶
　　湧玉亭¶
湧玉從來秖識名今朝名實兩收成髙巖低澗皆淙脈¶
亭下團團鏡影呈¶
　　小滄浪室¶
山畔築静室選字題佳名無非寓意耳滄浪之水清前¶
<pb:KR4f0005_WYG_286-24b>¶
朝霖雨後處處溪流盈下貯方丈池渫然波紋呈乃知¶
待時者事半功倍成¶
　　積翠亭口號¶
經年閲月一遊巡如濯山螺潤意新欲問山亭虚四柱¶
擬將積翠待何人¶
　　霞標¶
霞標真是據霞標兩字題檐¶
聖蹟昭修阻山蹊歩恒鮮徘徊齋閣意斯超巖禽窺户¶
<pb:KR4f0005_WYG_286-25a>¶
鳴如訴松鼠穿林疾若飄東壁有臺供逺望錘峯月上¶
正堪招¶
　　&KR0034;畫牕¶
窻稱&KR0034;畫&KR0034;何畫不是倪黄非范王便彼四家真蹟展¶
未能含照朗斜陽¶
　　登臺待月之作¶
過望月上遲載月遲開舟我欲早見之登臺舊例由向¶
晚陟霞標暑銷凉風颼斯已天半髙臺更髙一籌錘峯¶
<pb:KR4f0005_WYG_286-25b>¶
正當東夕陽滿峯頭須臾暮色上蒼然暗川溝樹木忽¶
不辨都如碧海浮左界漸生光横嶺如岸陬金輪欲飛¶
騰復被錘峯留錘峯安能留全體露轉眸下臺仍㩀鞍¶
䇿馬為山遊¶
　　夜遊山月(十六夜因用/十六月字)¶
湖月藉山佳山月佳可想下臺月共來䇿馬月同徃入¶
谷凝月藏陟巘披月朗月情誰則知月光衆斯仰月雲¶
月宇消月風月林盪對月吟月詩問月容月賞¶
<pb:KR4f0005_WYG_286-26a>¶
　唐寅梧竹髙隠圖¶
踈竹喬梧交影横茅齋趺坐灑然清似嗤周黨薛方輩¶
還與人間留姓名¶
　　倚松吟¶
徙倚古松下因成倚松吟古松不知閲世幾何載但見¶
参天黛色聳十尋横枝&KR1372;㙷張翠盖縱有赫䂀其下仍¶
濃陰因提䟽仡以來共日月兒孫行(去/聲)視秦松漢柏惟¶
斯任惜哉未生長城以内地羶薌翰墨名傳今亦幸生¶
<pb:KR4f0005_WYG_286-26b>¶
兹塞外留本色彼其虚聲䛕頌誠末事耳奚足諶倚松¶
吟𣺌予心¶
　　自慙¶
夜不安眠晝問頻畫籌軍務每勞神自慙息事安民念¶
却類窮兵黷武人已是三年養狡㓂(小金川逆酋僧格/桑於庚寅夏即與)¶
(鄂克什土司搆怨稱兵總督阿爾㤗提督董天弼親徃/誠諭逆酋即遵教退兵比奏至朕以畨蠻互相仇殺習)¶
(俗使然既知悔罪息爭亦遂釋而不問迨阿爾泰甫回/未數月逆酋復於去年夏乗金川與革布什咱搆釁仍)¶
(圍鄂克什且與金川索諾木潛相勾結狼狽為奸並敢/築碉抗拒罪難更逭而阿爾泰等尚思遷就完事屢加)¶
<pb:KR4f0005_WYG_286-27a>¶
(督飭阿爾泰等猶遲疑觀望雖稍進兵未得要領知其/不足恃因諭温福自滇赴川専司攻𠞰西路且命桂林)¶
(前往南路經理後見其指置頗合宜遂罷阿爾泰命桂林/代為總督此去歳十一月事也小金川之役朕初意實不)¶
(欲煩師旅今則兩酋同惡索詰未敢於助賊抗顔三年/不得不並為聲討未甞不悔前此之失於姑息致)¶
(尚未蕆功兹實勢難中/止並非好為黯武也)奈逢兩路誤庸臣(温福初至西/路軍營䇿勵)¶
(将士即攻破巴朗拉直取達圍進攻資哩數月而克之/可望乗勝罙入乃因㕘贊五岱宻訐温福察其必係有)¶
(過懼劾先發制人及命温福查覆果列五岱罪狀以奏/即命色布騰巴爾珠爾代為叅贊大臣並同豐昇額徃)¶
(鞫其事色布騰巴爾珠爾甫抵軍營即偏袒五岱輕信/其言撏撦温福細故入告朕鑒溫福之小過宜宥而其)¶
(事必司員明徳慫□所致因逮五岱明徳訊究并治色/布騰巴爾珠爾之罪而温福已為所誤月餘不能進□)¶
<pb:KR4f0005_WYG_286-27b>¶
(矣至於桂林在南路其始調度深合機冝連破約咱卡/了諸寨将自逹烏扺僧格宗并令宋元俊收復革布什)¶
(咱侵地方冀可成席巻之勢不意桂林器小易盈惟事/安居酣飲不恤士卒及沠将領間道攻取北山梁兩次)¶
(告急桂林玩不赴援又不夾擊䇿應致將卒等僡及二/三千人桂林匿不上聞自此遂一籌莫展月餘不復進)¶
(兵經阿爾泰等劾奏特命福隆安徃訊若實當重治其/罪而令阿桂代彼統兵督篆則仍授阿爾泰是兩路俱)¶
(届垂成以事端岐阻延俁月餘實為憤懣今温福一路/漸有起色惟冀阿桂至南路振作一新攸此遼奏捷音)¶
(耳/)庸臣過即予之過易置佇聞捷報臻¶
　　閱隄¶
武列(熱河本固都爾呼河三源滙流考之水經注即所/謂武列水達山莊東北行南流入於灤詳見向所)¶
<pb:KR4f0005_WYG_286-28a>¶
(作熱/河考)帶山莊建隄¶
聖慮長有時經泛溢昨嵗致懐襄衝嚙須當補堅牢永¶
保康依然衛閭里所以奠耕桑筞馬閱工蕆遵途廑念¶
詳牧民惟我責絜矩慎三防¶
　　麥收¶
闗外較闗内麥收遲半月寒暄殊致然驗農不容忽閲¶
隄偶野行崇墉見兀兀稔穫闗内同村舎飽麵餑數日¶
晴更佳囷鹿納已卒山雲將釀雨大田澤弗缺時若有¶
<pb:KR4f0005_WYG_286-28b>¶
是哉額手慶無竭¶
　　雨(六月卄/二日)¶
昨晩陣雨飛徹夜亷纎繼侵晨乃大作傍午漸開霽曰¶
暘實若時曰雨非既備設以目前論誠謂如人意麥秋¶
收已訖大田蔚長際優渥有若斯兢業慶¶
天惠更每閲京報知同此一致¶
　　賦得驟雨打新荷¶
迥宇膩雲巻平湖驟雨過因之泛輕舫耐可玩新荷碎¶
<pb:KR4f0005_WYG_286-29a>¶
㸃猶滴露垂頭恰暎波桃花靧面玉桞葉藉眉蛾態拂¶
晴光麗香迎風籟多惟應結漢女乍似泣湘娥浦展七¶
襄錦舟撐一具梭如逄趙松雪圖畫得為麽¶
　　夜雨(六月廿/五日)¶
邇日間(去/聲)踈雨既雨旋亦晴今夜作解霈簷溜聴盆傾¶
時行正當令優渥殊暢情須㬰枕簟間颯然峭凉生遥¶
想彼山田怒長禾黍莖此後祝時若庶可兾秋成¶
　　朝晴¶
<pb:KR4f0005_WYG_286-29b>¶
四更山吐月開晴閲稼乗驄朝爽迎寜獨安居玩佳景¶
所無逸是我恒情¶
　　題春好軒¶
今年先到逮半月已是東皇駕早還訝是虚名題玉額¶
每教過節叩雲闗三庚散歩渾延爽七字捜吟聊趂閒¶
菊放九秋荷六月春光無日不人間¶
　　巢翠亭¶
盖影喬林萬葉交虚亭擬唤翠雲巢坐來九夏多寒意¶
<pb:KR4f0005_WYG_286-30a>¶
那更唐詩讀孟郊¶
　　驟雨(六月廿/八日)¶
日日傍晚時西南必雲吐豐隆催雨來落脚彌空宇横¶
排復䜿擊摩醯那能數澤實霑大田凉益湔煩暑為時¶
亦弗乆雲散迷處所孟秋即漸臨繼此多晴好(叶/)¶
　　七月朔日作¶
山莊駐一月今嵗消半年流隂迅如此分惜徒云然塞¶
苑早晚凉午睻退亦遄而况喬樹下風來爽易延¶
<pb:KR4f0005_WYG_286-30b>¶
髙齡適凊和¶
康强益豐顔¶
顧謂例始兹歡欣奉拳拳¶
節雖遲立秋朔已臨秋月避暑暑易避况值金行發邇¶
来晴雨時今日益開豁西成庶可望䖍求刻敢忽追憶¶
去嵗况憂農心未歇金樓縱有言傳訛騐斯悖(金樓子/云孟秋)¶
(月旦雨俄而便晴有言月額雨為旱徵云云昨嵗七月/朔日雨遂至連日霪霖其占驗殊不足信今年六月杪)¶
(數日傍晚皆有陣雨至朔旦/乃大晴凖以常理宜徴時若)¶
<pb:KR4f0005_WYG_286-31a>¶
　　澄觀齋六韻¶
瀟落書堂迥山莊東北隅背峯標嶻嶭靣水帶縈紆緬¶
想憇¶
仁聖於斯集宿儒(之通皇祖昔駐山莊時嘗集儒臣等/    習算法者於此編輯數理精蘊)¶
(一書天下親為指授釐定鏤板/頒行    萬世得永奉程尺)¶
天文¶
親考驗數理䀿精麤¶
敬授萬方典宏恢百世模政常猶竭蹷景仰祇瞠乎¶
<pb:KR4f0005_WYG_286-31b>¶
　　翠雲巖¶
刻削崇巖濯翠螺翻風葉墜露珠多欲知閲世為乆近¶
題壁¶
宸章隠薜蘿¶
敞榭無忩虚受峯不雲亦自翠容容偶遊適可結清想¶
那擬佺期驀地逢¶
　　碧静堂¶
一曲巖阿閟四鄰山色圍秋光入蘿逕睱日欵松扉緑¶
<pb:KR4f0005_WYG_286-32a>¶
意猶如許素心初不違徘徊研竹素未易契精微¶
　　松壑間樓¶
蒼松生壑底上欲参青霄但㸔其貌古誰計其年遥搆¶
樓松之下對松開雲寮那藉巖風吹㘴則聞謖濤擬當¶
挟頴師朗然七絃調¶
　　静賞室¶
室樸山深林復虚惟餘一静别無餘何當擺脱塵情了¶
来讀尊盧時世書¶
<pb:KR4f0005_WYG_286-32b>¶
　　永恬居¶
永恬所必到顧濶一月餘時炎路復阻慮勞僕伇徒金¶
&KR1195;風日爽况值清睱予入谷樹交隂譬張幕於途數武¶
一駐憩旋亦造山居山深境自凉楓籟益颯如繹言思¶
所由津逮惟詩書¶
　　素尚齋¶
拾級猶饒百歩攀坐開忩户俯林闗問予素尚於何是¶
祇在青山緑樹間¶
<pb:KR4f0005_WYG_286-33a>¶
　　創得齋¶
兩峯夾路極崔嵬一月餘兹始到来齋與秋光皆創得¶
可能不為(去/聲)小徘徊¶
谷繆山縈不易窮永恬已占半途中退而弗進實自畫¶
率可悟夫為學工¶
澗葉巖柯翠潤披新紅一㸃㝡髙枝拈毫觸目皆新㑹¶
却是常年得句時¶
　　枕碧樓¶
<pb:KR4f0005_WYG_286-33b>¶
山樓據林端林葉翻如水一碧真萬頃洞庭不殊此風¶
與為波瀾霧與為練綺玩之枕席上弗異篷忩裏所戒¶
雕朽訓藉悟乘桴㫖¶
　　綠雲樓¶
天上雲閒候山中雲尚稠四鄰全自綠三架恰宜樓日¶
處色無定風間韻若流塞田又殊致黄染欲登秋¶
　　戯題水月精舍¶
精舍迥臨巖上頭野灘潦水潄巖流一彎新月浮波委¶
<pb:KR4f0005_WYG_286-34a>¶
那識人間夏與秋¶
山莊彌月此初来来亦非逄水月皚題額簷端似虚設¶
笑予竟屬若為哉¶
　　澹軒¶
一泓巖頂似天池却近軒階澹照披半借人工半借雨¶
亦涵雲影亦涵曦鷗眠夜月從来穏魚樂春波未許知¶
儻爾憑觀儻爾去㡳須芳餌弄竿絲¶
　　澄霽樓¶
<pb:KR4f0005_WYG_286-34b>¶
擇向各從宜山樓枕迥陂聊因秋爽陟恰喜霽光披漸¶
覺生衣曡猶欣綵筆摛㣶徊閲檐額即景信諧時¶
　　超然宇¶
崇椒髙出萬峯螺結宇虛宜暢逺睋但得超然塵外趣¶
底須作記倩東坡¶
　¶
　¶
御製詩四集卷七¶
