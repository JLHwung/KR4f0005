# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:08.274491
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 初集卷三十一
<pb:KR4f0005_WYG_031-1a>¶
欽定四庫全書¶
御製詩初集巻三十一¶
　古今體六十六首(丙寅三/)¶
　　暮春恭奉¶
皇太后建福宫賞花侍膳之作¶
新花廻雁報春歸韶景長舒愛日暉㡬个綠筠吟鳳管¶
雙株紅杏舞萊衣酒斟北斗升玫陛夀指南山映瑣闈¶
恰喜宫中承¶
<pb:KR4f0005_WYG_031-1b>¶
色笑芳辰風物摠光輝¶
　　覺生寺大鐘歌用沈徳潛韻¶
鼂謀弗善野戰龍金川門開烈燄紅都城百尺燕飛入¶
齊黄羣榜為奸凶成王安在乃定案夾輔公旦焉可同¶
𤓰蔓連抄何慘毒龍江左右京觀封謹嚴難逃南史筆¶
懴悔詎頼佛氏鐘道衍儼被榮將命犍椎冶盡丹陽銅¶
穹窿重過萬石&KR1607;印泥精鏤禅機鋒夏屋十尋虞不舉¶
鯨魚盈丈方堪舂山靈水族無不具魑魅魍魎恠哉蟲¶
<pb:KR4f0005_WYG_031-2a>¶
欲藉撞杵散憤氣安知天道憐孤忠榆木川邉想遺恨¶
鳬氏徒添公案重憶昔遨逰西海子水天上下玻璃空¶
一川可通萬夀寺夤緣偶挹曺溪宗喬松偃盖假山古¶
傑閣巍巍獨據中洪鐘在懸洵偉觀連吟更喜昆弟従¶
蒼黝其色蟠其紐中宏外聳何隆隆華嚴字蹟傳沈度¶
半滿全掲開群䝉覺生鹿苑¶
皇考創材飭内帑羣鳩工謂是善吼周沙界乃従舊寺¶
移乗風太清十里渺乎小日日演梵聞離宫(覺生寺去/圎明園二)¶
<pb:KR4f0005_WYG_031-2b>¶
(十/里)抎考已廓苾芻眼摩挲更暢騷人胸不離一歩鐘如¶
是東西分别心猶蓬我惜徳潛老始達其詩亦復倫考¶
功成編著作呈乙覽不聞肯作蓀佯聾獨愛長歌踐其¶
韻非侈&KR0872;采争雌䧺載賡酬倡古弗廢詩話千載留芳¶
蹤聖經佛㫖䆒異路将以何道訓成童於論於樂備法¶
物安可以此歸辟雝安可以此歸辟雝不如任彼出林¶
大且逢(末數語反/徳潛詩意)¶
　　宵雨¶
<pb:KR4f0005_WYG_031-3a>¶
宵雨燈忩外亷纎入聽頻漸増簷溜響全潤樹隂塵度¶
寸應滋麥聞聲已暢神披衣忙㸔䖏此樂共農民¶
　　題唐岱仿王䝉山水圖¶
形似休論刻楮工誰䏻牛目辨顛翁臨平秋色知何許¶
(王䝉粉本盖圖/臨平秋色也)只在楓丹荔白中¶
　　惲夀平水村春曉圖即用其韻¶
植援門對溪山秀長謝淮南招隐心恰恰黄鸝方哢曉¶
依依綠樹已成隂¶
<pb:KR4f0005_WYG_031-3b>¶
　　季春景物¶
逰絲罥栁栁絲斜未㡬㸔花早落花乳燕認巣猶想像¶
流鶯隔樹已周遮東疇欲跨秧針馬南國應分榖雨茶¶
莫向桃谿重艤棹難堪廻首眄餘霞¶
　　含韻齋玉蘭¶
桃魂杏魄逐香塵玉樹臨風尚占春詎是幽齋䏻駐景¶
應縁擱筆待詩人¶
花開花謝悟根塵底事凋秋底豔春待詔風流重得晤¶
<pb:KR4f0005_WYG_031-4a>¶
玉蘭堂裏玉蘭人¶
便使成塵作玉塵肯如木藥太酣春拈來迦葉猶微笑¶
寧不相思若箇人¶
　　園中剪花令内侍恭進¶
皇太后¶
姹紫嫣紅且慢論㑹心萬卉摠金萱生機頗惜當春剪¶
瑞色還欣帶露緐應有蝶期随歩歩何湏風信報畨畨¶
蘭香萼綠仙家種飛上蕭䑓侍¶
<pb:KR4f0005_WYG_031-4b>¶
上元¶
　　輕雲¶
輕雲醸雨風常妬白日當春漏為催不是東皇偏有意¶
應縁使我憶年来¶
　　御園耕種¶
皇考時嵗舉行之盖自豐澤演耕與夫耤田親耕並此¶
　　　而三重農之意於周有昭云¶
㺯田播種近臣從不比親耕典秩宗布榖有聲春已暮¶
<pb:KR4f0005_WYG_031-5a>¶
㸔花無興草全茸勞躬漫謂勤民亟愁意多縁望雨濃¶
豐澤耤田将御苑年年端是重三農¶
　　命沈徳潛題黄公望山居圖引言¶
畫家貴正不貴竒大癡此巻三昧知天地造物匪物造¶
元氣裹合神淋漓六法上乗我所喜言之不足長言之¶
石渠寳笈惜未載行幐書笥常相随田盤小憩天成閣¶
展覺峰巒近列眉香山岫雲足佳趣以境質畫非然疑¶
乃知逢源任左右是謂㒺象合天倪如入畫禪晤思白¶
<pb:KR4f0005_WYG_031-5b>¶
摩詰雪江有所思我欲夀之以佳作徳潛手筆猶䏻為¶
富春大嶺汝有記弔古寤歎興嗟咨試評此畫得所否¶
更湏紙尾揮顔碑(徳潛頗工書/法近始知之)¶
　　御史有以沙汰僧道為請者朕謂沙汰何難即盡¶
　　　去之不過一㫖之頒天下有不奉行者乎但今¶
　　　之僧道實不比昔日之横恣有賴扵儒氏辭而¶
　　　闢之盖彼教已式微矣且藉以養流民分田授¶
　　　井之制既不可行将此數十百萬無衣無食㳺¶
<pb:KR4f0005_WYG_031-6a>¶
　　　手好閒之人置之何䖏耶故為詩以見意¶
頹波日下詎䏻廻二氏扵今亦可哀何必闢邪猶泥古¶
留資畫景與詩材¶
　　悶¶
饒得無悰春晝永㡬曽有喜近臣知清暉松籟聽来慣¶
又是常年望雨時¶
　　御園暮春¶
日渉原成趣偶臨亦復佳紫苞新筍籜綠染老松釵燕¶
<pb:KR4f0005_WYG_031-6b>¶
羽初窺户花隂漸下階消閒惟義府堪以適幽懐¶
緐紅漂錦浪嫩綠鎻書帷春色䦨珊矣鶯聲睍睆而䕶¶
紋鷗性野逐蕋蝶情癡大塊文章富時為一寫之¶
　　恭讀¶
皇祖久旱無雨夙夜徬徨夏至前方得普霑詩敬依原¶
　　　韻¶
十嵗九春旱渾如例有由寧䏻委氣候祗自萃焦愁驅¶
雨思屏翳騰風畏石尤敬惟當日¶
<pb:KR4f0005_WYG_031-7a>¶
志益切此時憂¶
　　風¶
試詢巽二勢何䧺堀堁揚塵鎮日中南畆尚無滋麥雨¶
北方饒有妬花風已愁作意張彭怒更慮方来醸藴隆¶
時復披襟轉増悶豈徒騷客歎飄蓬¶
　　海棠¶
蝶黄花紫句佳哉聞道仙山取得栽遮莫彭生傳恨癖¶
空懐杜子閣詩材破顔笑䖏春将暮凝睇吟成篆已灰¶
<pb:KR4f0005_WYG_031-7b>¶
恰似唐宫饒國色江梅開盡海棠来¶
　　孔雀開屏(孔雀張尾/謂之開屏)¶
斕斒越鳥雙厥趾離離綷翼脩脩尾不因毛羽好矜張¶
何由却入樊籠裏樊籠初苦久亦安轉㤀飲啄棲深山¶
珠簾繡柱春光媚時復開屏炫羙觀開屏不惜全身力¶
但博人誇好顔色錯星縟錦信焜煌而我對之三歎息¶
慕譽狥名有是乎摇唇鼔舌皆汝徒安得李家善射手¶
中汝雙目何天衢¶
<pb:KR4f0005_WYG_031-8a>¶
　　王䝉滌硯圖¶
臨池静課餘洗硯命僮胥應有魚吞墨那無鵞換書豈¶
懐投卞璞惟覺類荘樗徙倚南榮下窗開萬象虚¶
　　謾題¶
花信枝頭小駐留那堪巽二鎮為尤評量今嵗無多句¶
不閏春光祗閏愁¶
　　木變石¶
千年㵎底木變石堅且脩如何百鍊鋼反為繞指柔難¶
<pb:KR4f0005_WYG_031-8b>¶
辨来南海但見砥中流可以礪霜鋒入水㫁蛟虯君子¶
慎所託従革終貽羞¶
　　百花行¶
東風吹入百花心百花芳意穠不禁委紅暈紫殊態度¶
笑靨明眸無淺深已醺錦蝶垂弱翅更溜幽禽送好音¶
綺樓舞袖招瓊瓣金谷華筵頽玉岑昨朝枝上猶増色¶
今日樷前漸張隂此際東風還似舊可憐百花難宿留¶
(去/聲)百花不惜為風摧却悔當日因風開¶
<pb:KR4f0005_WYG_031-9a>¶
　　榆餅¶
阿堵榆梢報暮春大官初進冷淘新却殊麥穂還需雨¶
絶勝楊花只糁塵侔色過扵吴繭綠成模恰似沈錢勻¶
充飢此物猶難得嗟彼鳩形鵠面人¶
　　圎明園牡丹已開遥詠¶
　　常年在圎明園牡丹開時無不望雨者故排宴翫¶
　　賞十嵗而一二耳兹䑕姑已放雲漢復賡適齋禱¶
　　宫中不復命駕匪慕徹懸之名盖以常年此際即¶
<pb:KR4f0005_WYG_031-9b>¶
　　在錦樷繡逕邉未嘗不望雲蹙額則不駐行時之¶
　　蹕轉可解對景之清憂或不致以殺風景貽笑女¶
　　夷耶¶
苑丞瓶貯露苞新報我欄邉花信頻若憶邇年重望雨¶
幸逢今嵗尚餘春(牡丹每以四月始開/今嵗逢閏故先常時)日来委積應無¶
那卉裏風流孰與倫鏤月開雲軒好在(園内牡丹盛䖏/軒曰鏤月開雲)¶
(為四十/景之一)可容常自對愁人¶
　　詣黒龍潭禱雨¶
<pb:KR4f0005_WYG_031-10a>¶
又復賡雲漢常懐離畢星麥焦思餅味塵暗掩山形此¶
日祈神湫何時御&KR0197;屏地靈禱必應獨我禱希靈¶
　　是夜微雨叠前韻¶
隔林霏薄霧入夜隐疎星忽聽浽溦響難安夢寐形數¶
殘髙閣漏倚徧小山屏自咎吾言戇還蘄沛大靈¶
　　夜雨(閏三月二/十八日也)¶
妙㑹東坡喜雨萹憂懐全釋疾都蠲輕湔鴛瓦飛簷溜¶
亂㸃雞枝暗暝烟已自中田歌既渥何妨半枕聽無眠¶
<pb:KR4f0005_WYG_031-10b>¶
朝来畿輔知何似恰幸濃雲逺近連¶
　　閏三月二十九日作¶
年去年来定有因不然消息若為輪鳥官巧置閏三月¶
詩客難逢百二春尚有香紅漂逝水那無嫩綠暎承塵¶
東皇収拾韶光盡一刻何曽肯借人¶
　　是日雨足率題¶
恰欣春閏偏愁雨雨足翻憐春已辭應是東皇具神解¶
不教人太占便宜¶
<pb:KR4f0005_WYG_031-11a>¶
　　孟夏時享¶
太廟敬成¶
清和方入律禋享正當晨一脉¶
聲容接千秋禮樂新¶
格思懐謦欬迄用重逡廵膏澤新敷徧欽承倍惕寅¶
　　題仇英撫松㸔菊圖¶
擷芳撫介自徘徊招謗常懐公幹纔不為白衣同送酒¶
王公安得過橋来¶
<pb:KR4f0005_WYG_031-11b>¶
　　邉文進王紱合作竹鶴雙清圖¶
九龍沙縣兩幽人一味芝蘭氣合親恰似綠筠將白鶴¶
無心常自結髙隣¶
　　千里鏡¶
巧製傳西海(是物傳自西洋國初/始名之為千里鏡云)佳名錫上京欲窮千¶
里勝先辦寸心平(視此鏡者手或欹/斜則不䏻見逺矣)䏻以遥為近曽無¶
濁混清一空初不照萬象自然呈雲際分山皺天邉數¶
鳥征商書精論政曰視逺惟明¶
<pb:KR4f0005_WYG_031-12a>¶
　　明史綱目書成有述并(序/)¶
　　明史綱目之書不可不亟成之而又不敢率就之¶
　　盖明史已出於百年以後綱目若復遲待咎将誰¶
　　諉而取裁義例校閱諸臣一一請示既以身任其¶
　　事則不得徒博欽定名目已也将天下後世之公¶
　　論扵是乎在書成既親序以冠簡端復為此詩以¶
　　見意并識有明三百年興亡之概焉¶
直道惟憑信史留斯民三代理無偷學探司馬治平要¶
<pb:KR4f0005_WYG_031-12b>¶
書慕文公體例優亦曰此心無予奪敢云我志在春秋¶
編摩端識權衡在魚魯何妨付校讐¶
蛇分星聚瑞符覃崛起原従皇覺庵燕國帝車遥指北¶
金陵王氣遂昌南一時開創經猷集奕世風聲莭義談¶
若論¶
興王自東土比湯慙徳更無慙(昔人謂三代以下開創/之主要當以漢髙祖元)¶
(世祖明太祖為正然漢明雖起布衣䆒其宇内之臣也/元雖非宋臣猶嫌取自其手惟我朝平李自成之亂而)¶
(有天下扵明為有恩/比元尤為盡善云)¶
<pb:KR4f0005_WYG_031-13a>¶
金川門外血波横大義奚稱旦輔成難諱齊黄疎計畧¶
尚憐氣莭在公卿緇衣不辨真兮偽斗粟従来弟與兄¶
獨笑吉安胡侍講一豬不忍太癡情¶
慢言此輩弱而愚甫莭魚童何代無不少英明偏授柄¶
端因威福遂専樞善窺更自依房闥妙術惟應導宴娱¶
屋社當年縁底事厲階屡肇自宫徒¶
持盈保泰信惟囏往復平陂理轉環拜䟽省僚羣自去¶
垂衣宫禁尚躭閒蜩螗三案紛轇轕門戶東林激變患¶
<pb:KR4f0005_WYG_031-13b>¶
獨有思陵殉宗社故宜矜惜動¶
龍顔(明之亡實亡扵萬歴之惰扵為政及天啟之䦣不/盡崇禎之罪也故我    世祖以禮𦵏扵思陵加)¶
(謚建碑較/古獨厚云)¶
賞罰當時猶貴信况於萬世信無刋(二語夲方孝/孺史論意)従来¶
舊史傳三述亦越新編切五難義利纎毫毋或爽勸懲¶
一字必期安試觀三百年間事已意曽無愛惡干(従来/為史)¶
(者扵本朝多諱詞扵勝國必過語此春秋以後所以少/信史也朕每引為深戒故扵明史綱目亦唯善者善之)¶
(惡者惡之因物付物不敢以已意好惡為/褒貶後之觀是書者其必有以諒吾矣)¶
<pb:KR4f0005_WYG_031-14a>¶
　　王翬石磴巖闗圖即用其韻¶
天外芙蓉萬朶稠巖闗拾級逕偏幽若教吸盡西江水¶
髙坐峰巔許掉頭¶
　　王翬修竹逺山小景¶
寫竹惟傳風雨枝聲&KR0251;寒玉别丰姿無多石谷蕭然筆¶
恰似湘江颯爾時¶
　　詠御花園藤蘿¶
禁松三百餘年久女蘿施之因亦夀毎擕春色見薰風¶
<pb:KR4f0005_WYG_031-14b>¶
似顧杏桃開笑口或蒼或豔雖不倫齊年恰比列仙真¶
窺户小兒髪已雪雙成綽約猶嬌嬪蜂衙蝶陣年年判¶
兎葵燕麥何湏歎清和沐雨影亦鮮便入蝦鬚上龍案¶
晝長㡬暇倚玫除南畆初霑憂慮舒却憶風人善體物¶
匪伊垂之帶有餘¶
　　聞宣化得雨誌喜¶
去嵗臨元塞廻鑾駐赤城延緣諮物土闗切廑農甿數¶
郡均需澤當春已誤耕太倉雖散粟窮巷必呼庚扈吏¶
<pb:KR4f0005_WYG_031-15a>¶
頻頻勑雞書屢屢行復聞冬雪短安得麥秋成縦䖏清¶
嚴境如聆歎息聲憂民緣本性祈嵗自衷情近者天恩¶
沛因之蜀望生曽無遅日待早接報章呈焦壌霑優渥¶
良苖勃發榮山田青乍遍溪畆綠應盈此喜真堪喜豐¶
亨乃大亨有耕方兾穫既雨亦冝晴更慮三時逺寧容¶
肆志萌樂憂先後際較量實難平¶
　　火前茶¶
槍旗初吐含輕烟雨前不已稱火前吴中自来俗如此¶
<pb:KR4f0005_WYG_031-15b>¶
競巧争新實可憐學林昔日傳新話(學林新編/王定國著)即今例¶
事無湏怪清和宿雨潤簾櫳越甌小試瓶笙籟詩腸既¶
沃興懐賖古道邈矣寧惟茶君不見三十而㛰四十仕¶
今人安䏻遅待此¶
　　初夏瀛臺¶
趯䑓新綠窣朱欄一雨林塘頓改觀婪尾風光渾似畫¶
鴨頭甲煎絶勝蘭¶
乳巣新燕䕶紋鳬萬物形形色色殊識得羲經真易簡¶
<pb:KR4f0005_WYG_031-16a>¶
南風一曲想姚虞¶
凝黛天容誰為洗湔塵花氣却如蒸㺯田尺澤霑豐澤¶
念到王畿喜倍増¶
年来憂喜更如何六幕均調自恧多膏壤廻蘓生意滿¶
靈䑓欣此對清和¶
　　浴佛日復雨因題¶
九龍噴水梵函傳疑似今思信有焉已㸔黍田霑沃若¶
更欣椒壁慶居然(是日中宫有/弄璋之喜)人情静驗咸和豫¶
<pb:KR4f0005_WYG_031-16b>¶
天意欽承倍惕乾額手但知豐是瑞顒祈嵗嵗結為緣¶
(浴佛日有/結縁之俗)¶
　　常雩齋居¶
宜暘宜雨信無違茂對清和麗瑣闈敢詡休徴符肅又¶
不忘勑命凛時㡬齋宫籟静猊煙直髙閣宵清玉漏稀¶
却憶邇年當此際望雲常自夜披衣¶
　　詣齋宫雨¶
翠華棽麗鳯城闉¶
<pb:KR4f0005_WYG_031-17a>¶
殷薦常雩舉見辰恰喜九霄蔵日御直教萬里瀉天津¶
彌空白映雲容重繞陌青廻草色新憑覽霏霏沃心所¶
㡬多歡慶㡬䖍寅¶
　　齋宫對雨有作¶
自我肇¶
元祀四年三望霖(常雩於癸亥年始定議舉行然每值/祭期無不望雨者今嵗仰䝉    天)¶
(眷膏澤已霑而此日復/霡霂優渥何慶如之)敷天新沛澤豫日此濃隂樹色¶
深如洗簷聲静似斟依然遷坐䖏敢㤀曩時心¶
<pb:KR4f0005_WYG_031-17b>¶
雩祭禮成敬述¶
絪緼雲覆燎煙凝¶
泰幕穹窿捧璧升喜為雨靈占嵗有畏因¶
天眷與時増崇牙簴簴編懸列房俎恢恢大武登㐮事¶
羣工欽對越敢云昭假我衷曽¶
雩祭廻鑾輦中即事¶
時放暅陽時復雨也宜麥熟也宜禾頻邀¶
天貺真堪幸返已還増敬畏多¶
<pb:KR4f0005_WYG_031-18a>¶
香衢迤邐不生塵夾道惟逢歡喜人恰似身逰極樂國¶
紛随威鳳與斑麟¶
行雲欲散霽煙凝已㸔芃芃滿綠塍屈指祈年勤一紀¶
如兹時若㡬年曽¶
黄道如弦接闔閶和鈴噦噦聽聲揚慿輿不敢渝乾惕¶
夏長秋収日正長¶
　　白瓷枕¶
枕石不如流潄流不如石瓷枕堅且潔堪贈如兹客既¶
<pb:KR4f0005_WYG_031-18b>¶
質玉之質復白雪之白磨湼不磷緇拂拭多光澤恍挹¶
神仙人精神盎内積豈伴窈窕女粉黛汙顔色可薦牀¶
之東亦宜牖以北張氏榴應羞錢家石豈特虚堂夏午¶
閒松濤泛幽席朅此夢羲皇古風如可即¶
　　碾䬯¶
麥有小大殊實則皆一類大者常先熟亦頼雨暘遂去¶
冬雪澤稀望雨過春季将謂麥全無安望餅堪餌閏月¶
遅莭候夏首霑天賜旋轉豈人力芃芃隴廻翠風翻萬¶
<pb:KR4f0005_WYG_031-19a>¶
頃波晴飽千針穂猶可半収穫喜出吾所意大官供碾¶
䬯雕槃聊一試縦遜玉食腴愛此田家味¶
　　臨力命帖偶題¶
顔筋栁骨休云云世将家雞薄右軍而我更多㑹心䖏¶
事不師古匪攸聞¶
　　陸治花谿漁隐小幅¶
居山畏不深宿水畏不曲山深方隔塵水曲斯逺俗鳴¶
榔嘉䕃下紅貼春波綠長笑桃源客千載炫耳目¶
<pb:KR4f0005_WYG_031-19b>¶
　　文嘉横琴聽泉圖即用其韻¶
世間萬事如雲烟逝者應懐子在川焦尾不弹非黙坐¶
祗為真琴當我前¶
　　明賢象牙章歌¶
古有刻玉為六璽是為天子之寳瑞炎劉以降銅印傳¶
上自公侯下郎吏牙門部曲行軍符以昭信守别真偽¶
抑埴亦復誇象齒製巧用便釵脚利何人好古比集狐¶
明賢歴歴著名氏貂璫但知金玉重棄置尚方之敝笥¶
<pb:KR4f0005_WYG_031-20a>¶
我偶發視識舊物乃命文臣重排次徴明父子為巨擘¶
太原王寵包山治墨林鑒賞㝡精當幼于雅抱山林志¶
屈指鴻儒凡㡬軰如在一堂相把臂文苑盛事有如此¶
金薤連城遜羙萃龜壇螭紐無不具大小鳥篆咸該&KR0113;¶
錦囊檀匣允所宜肯教俗物同濫厠名章幸得歸九重¶
不然優孟風應熾不然優孟風應熾嗟嗟剛卯翻増媿¶
　¶
　¶
<pb:KR4f0005_WYG_031-20b>¶
　¶
　¶
　¶
　¶
　¶
　¶
　¶
御製詩初集巻三十一¶
