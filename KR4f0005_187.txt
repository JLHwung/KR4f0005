# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:12.313226
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 三集卷二十四
<pb:KR4f0005_WYG_187-1a>¶
欽定四庫全書¶
御製詩三集巻二十四¶
　古今體八十七首(壬午八/)¶
　　命莊親王率衆䕶衛¶
皇太后由水路還都是日分程減從取道徐州閲河詩¶
　　　以紀事(有序/)¶
　　江鄉掖¶
輦三春¶
<pb:KR4f0005_WYG_187-1b>¶
燕喜方申淮甸逥鑣四月清和乍届惟念舎舟遵陸將¶
　　循置頓於齊燕以言¶
晏起早眠莫若溯洄於津潞冀奉¶
萱幃而増豫宜從¶
蘭舫以安旋親藩夙事前驅禁衛分番按部幾程徳水¶
　　浹旬視¶
膳恰逢半月仙園仲夏承¶
顔伊邇敬侍¶
<pb:KR4f0005_WYG_187-2a>¶
登艫之候爰摛弭楫之篇¶
慈壽今登七袠餘奉逰江浙¶
意怡舒禮成展義還京國志切觀河邁沛徐春序無妨¶
今逮夏舟行自較¶
逸於車親藩扈衛遵川路半月言違謁¶
起居(至徳州日水陸程適相/值當於行宫問    安)¶
　　安瀾¶
　龍王廟疊舊作韻¶
<pb:KR4f0005_WYG_187-2b>¶
保障觀徐郡¶
崇祠臨大河載瞻循路便¶
篤祜固隄渦去歳楊橋驛初冬瓠子歌合龍真是速¶
錫祉此無過銅沛今稍幸(自丁丑命増築徐城石隄戊/寅又築徐州北岸新隄河身)¶
(刷溜既深凡徐屬銅沛迤北至東省嘉/祥魚臺汙田以次就涸閭閻生計漸復)耕桑閲幾何安¶
瀾欽¶
聖勑繼¶
志祝恬波¶
<pb:KR4f0005_WYG_187-3a>¶
　　渡黄河至徐州作¶
丁丑省方至流行灾實寛千般謀救濟(是年銅沛被水/為劇既命衛城)¶
(土隄改建石工復留侍郎夢麟等㑹同督臣尹繼善修/治荆山橋一帶各工俾資釃澹且值灾餘疫作並増給)¶
(賑糧藥餌窮/甿藉以少甦)午夜切辛酸旋轉䝉¶
天佑閭閻兹改觀石隄衛城固¶
河瀆渡舟安民謝重生幸吾懷痛定嘆然寧不為喜今¶
日應(去/聲)加餐¶
　恵佑龍王廟瞻禮(有序/)¶
<pb:KR4f0005_WYG_187-3b>¶
　　徐州地扼吕梁當大河之衝屢遭水患丙子秋孫¶
　　家集澷口郡屬田廬益多被淹浸丁丑巡蹕臨勘¶
　　既分遣大臣等繕治上下各渠顧城北䕶隄仍土¶
　　工之舊難資鞏固命悉改甃以石事集而利永抑¶
神貺實嘉賴焉勅所司建¶
祠雲龍之岡用昭祈報壬午再莅¶
升香展敬而糸以詩¶
設教資¶
<pb:KR4f0005_WYG_187-4a>¶
神道明禋著六宗城闉祈鞏固¶
廟貌奐舂容¶
帝恵惟旉佑吾心敢懈恭洪波籲恬壑萬古鎮雲龍¶
　　題放鶴亭¶
昨甫浙中吟處士今來徐下緬山人一般放鶴留髙躅¶
舎是更當誰與親¶
　　逰雲龍山作¶
大彭作鎮迥超羣蜿蜒如龍靉靆雲自是氣求詮易理¶
<pb:KR4f0005_WYG_187-4b>¶
不妨幻住悦聲聞土饅頭下老亞父石綽楔前狂使君¶
千頃麥田民氣復絶勝前度此為欣¶
　　試衣亭再用蘇軾韻二首前章詠古後章即事反¶
　　　前詩意¶
放蕩雲龍試㸃衣故人赴選趁行暉臨岐那恝忘京國¶
一片心随去馬飛¶
稍喜徐民足食衣馬頭莫澷頌宸暉前巡惸狀猶滿眼¶
祇覺流隂迅似飛¶
<pb:KR4f0005_WYG_187-5a>¶
　　黄茅岡戲成口號¶
黄茅當日使君狂突兀猶存百尺岡縱酒放歌且攜妓¶
即今寜不挂彈章¶
　　題文徴明溪亭對語即用其韻¶
草堂㸃筆趣偏長(徴明自記云寫/於石湖草堂)我甫行春别石塘緬¶
想髙人清晤處雄談豈渉世炎凉¶
　　蘇隄¶
通守彭城聞昔年長隄亦得號髯仙漲波未到麥芒緑¶
<pb:KR4f0005_WYG_187-5b>¶
絶勝西湖花栁妍¶
　　閲徐州城西石隄¶
城北由來有石隄加長五百丈延西依依萬井眠宵穩¶
嶪嶪崇墉出水齊凶歳經營還代賑(丁丑夏即興工/代賑救濟頗多)洪¶
波緩急賴相批即看緑野耕桑起保障千秋永福禔¶
　　河北孤山新土隄成詩以誌事¶
河至徐州窄此實限於地所以夏秋汛容川每艱致北¶
岸未築隄是或有深思蓋欲聽澷流聊為燃眉計然聞¶
<pb:KR4f0005_WYG_187-6a>¶
河貴合刷深達海遂縱藉餘波厮忘慮沉沙積即今微¶
山湖南仰已明試浸淫金(鄉/)魚(臺/)沛(縣/)無歳不行沴南¶
岸石隄成緩急庶可恃(叶/)三縣(金魚/沛)均吾民可弗為籌¶
逮重臣自都遣經營排衆議(戊寅夏命尚書劉統勲來/徐相度築隄河員尚墨守)¶
(留洩澷水之議以束急易漲為疑/統勲持之甚力遂定議築此隄)起自大孤山迤西接¶
舊塈大孤至蘇山亂石壩權置亦足洩易漲沙存任水¶
去(叶/)渡河閲告成衛田誠愜意數年頗獲收民氣較前¶
異懃懇事下筞益復増吾愧¶
<pb:KR4f0005_WYG_187-6b>¶
　　題黄樓再疊蘇軾韻¶
每逰黄樓必有説風流玉局前茅發到斯欲罷乃不能¶
把筆先愁韻險滑野亭且置試衣衫九日緬懷洗鞾韈¶
(二語櫽括/東坡詩意)望谼幸過守孤城痛定歡容緑酒呷賢守勤¶
民應若此河復為雲欣舉鍤丁丑事蹟略或同休我生¶
之戚我殺較於刺史有甚焉其奈行灾煽羅刹千方救¶
濟不遺力旋轉終賴鴻鈞軋今來閭閻頗改觀菆井賣¶
蒸酒槽壓載登城閣得怡情黄水逥環碧山齾千村喜¶
<pb:KR4f0005_WYG_187-7a>¶
覩起耕桑百里相聞有鵞鴨一杯遥酹老東坡何必髙¶
情寄清霅¶
　　渡黄河作¶
兩日雲龍駐四畨來往經(過河駐蹕雲龍次日閲城西/石工畢復渡北岸閲孤山新)¶
(隄仍溯流而逥今/始渡河就陸北旋)鴻川常戢浪¶
巨瀆信昭靈楗石希安奠瓣香詎徳馨(凡渡河所司備/綵棚瓣香致敬)¶
舎舟遵路驛封牘奏¶
慈寧¶
<pb:KR4f0005_WYG_187-7b>¶
　　荆山橋¶
三里長橋開孔多(橋凡一百五十九孔湖河之水由/孤山茶城等處經橋下東入運河)緑¶
芒千頃浪婆娑漲波未至春膏足且喜農民獲麥歌¶
　　詣¶
　闕里瞻拜疊丁丑舊作韻¶
過魯嘗聞祀漢王¶
師尊萬古帝兮皇斯文未喪真成慶違道以治(平/聲)必致¶
殃六籍俱存猶望港五年又值此巡方¶
<pb:KR4f0005_WYG_187-8a>¶
天庥獻馘曽於泮載和籌邊昔歳章(丁丑過凱闕里時/尚未奏  班師故)¶
(有在泮行歌/載戢章之句)¶
　　駐蹕古泮池¶
此地非常地新城即故城(按一統志載曲阜故城在今/縣東十里故丙子駐蹕詩有)¶
(十里東郊舊魯城新城安得泮池名之句今細考縣志/所稱新築縣城乃明正徳七年移宋祥符間自此徙去)¶
(之城耳其宋以前縣治原在此蓋新築隘而故址寛土/人傳聞率多岐誤且考水經注所紀孔廟泮宫方位近)¶
(逺其地亦當在今行館之地/丙子所詠失之未精覈也)館仍今日駐池是古時清¶
栢矗叅天翠花攜入夏榮獻功久保定䖍鞏凛持盈¶
<pb:KR4f0005_WYG_187-8b>¶
　　謁¶
　岱廟¶
時巡指江國致¶
祀遣春官兹取逥程近親瞻¶
祭席單大生功配¶
帝如在¶
貌臨壇肅拜無私禱抒誠心始安¶
　　戯題環詠亭¶
<pb:KR4f0005_WYG_187-9a>¶
廟旁精舎小逡巡瞬息流隂十四春(自戊辰題句至/今閲十四年矣)環¶
壁苕華泐羣詠幾成五色目迷人(粗閲數首/無一佳者)¶
　　題漢柏¶
遥望嵩山結昆仲(嵩陽書院漢/柏昔曽為圖)近臨西院是雲仍(廟西/院有)¶
(唐/槐)大椿歳月猶虚擬萬古埢垣永瑞凝¶
　　登泰山作¶
欲笑相如逢漢武更非張説諛唐明却因瞻彼巖巖象¶
便以暢兹坦坦情或馬或輿遵棧路宜詩宜畫入仙京¶
<pb:KR4f0005_WYG_187-9b>¶
齊州九㸃煙中辨益切憂懷保泰平¶
　　登泰山五依¶
皇祖詩韻¶
春巡南國孤紆蹕按轡髙山仰馬頭可匹何曽呉嶺見¶
既成乃復大江浮便教一問峯兮谷未許多勞里與州¶
清曉載登午言降那因勝處恣耽留¶
五嶽之中宗首出誰能昆脚與皆頭神傳杜句真稱獨¶
象擬韓文信不浮結攬¶
<pb:KR4f0005_WYG_187-10a>¶
聖情昭泰麓照臨民隱遍方州繼繩今日伊余責敢不¶
聰聽一意留¶
　　登玉符山極頂作歌¶
初春晝短景易闌復慮髙處不勝寒即今清和駐蹕早¶
有山罷登孤素抱内豎肩輿攀巘蘿更弗松下鳴梢訶¶
絶頂放眼一千里犂雲鋤雨何其多東山小魯泰山小¶
天下我則何敢凛乎御六馬惟有祈年意非假與民休¶
息孜孜者雄辯那須誇炙輠返吾勤政延儒雅¶
<pb:KR4f0005_WYG_187-10b>¶
　　即事二首¶
禾黍芃原麥秀町期符十日雨常靈觀民露冕真有喜¶
千里齊郊滿目青¶
燕趙農功行按觀豫郊霑澤為憂寛更披晉撫佳音遞¶
(四月十日山東河南/直隷山西同日霑澤)慰即不無敢即安¶
　　至徳州詣¶
皇太后行宫問安¶
川陸郵程㑹徳水¶
<pb:KR4f0005_WYG_187-11a>¶
起居今日覲¶
慈雲御舟敬悉¶
適眠食半月縈懷一旦欣¶
　　新城道中作¶
麥穂秀將實黍苗吐欲齊農功日逢好土吏語堪稽(地/方)¶
(大吏雖屢報得/雨目覩方慰)餅賤昨年冀(去歳賴麥大熟秋霖雖/澇米麥至今不致大踊)沙¶
乾復雨徯(北地易乾三五日不雨即起塵問/農人云其下仍溼然為之望雨矣)西成尚遥¶
在祈望正長兮¶
<pb:KR4f0005_WYG_187-11b>¶
　　復雨(五月初/二日)¶
昨日晴暘無雨望青郊歴覽心已暢思量復雨當更佳¶
夜報輕雲翳天上平明趁爽催歸驂雲濃旋灑煙絲&KR1268;¶
涿鹿之野五十里時疎時宻均優霑都中迎鑾人畢至¶
王公大僚及羣吏哈薩陪臣列末班雖溼衣裳同喜意¶
行宫駐蹕延諏詢咸稱膏澤今春頻此雨既渥麥方秀¶
定期&KR1367;穂盈倉囷入夕滂沱勢未止垂簷琴筑鳴銀水¶
甫纔生冀得快霖祇覺傍偟益怵已¶
<pb:KR4f0005_WYG_187-12a>¶
　　南巡逥鑾駐蹕圓明園作¶
快雨兼欣值快晴逥鑾益覺惬羣情元亨四閲月時序¶
信屈六千里路程幾政宜勤取騎速¶
慈闈圖逸御舟行三朝僂指還¶
仙苑正喜金萱映砌榮¶
　　端陽莭觀龍舟¶
天中序正返南巡霽日薰風節事陳湘浦澷稱弔騷客¶
貴山况至有陪臣(時哈薩克阿布賚使/陪臣請安因令預觀)已欣麥穂連塍¶
<pb:KR4f0005_WYG_187-12b>¶
秀恰看榴花映座新按隊龍舟原不競雖嬉意欲化民¶
淳¶
　　題姚綬江南春雨圖¶
江南春雨今春好未致溟濛屢日連也自濯枝還潤葉¶
大勝辛歳與丁年(前兩度南巡隂雨日多今歳晴/雨應時不誤農功復宜逰覽)多人¶
豪飲非殊地(見姚綬/自識語)逸史清圖亦在船笑我歸來方一¶
展翻飛興復到江邊¶
　　題飛雲軒¶
<pb:KR4f0005_WYG_187-13a>¶
何曽寫霧出楹楣每喜非煙蔚砌墀設問髙軒存所樂¶
飛來飛去要宜時¶
　　延藻樓¶
假山含峭蒨層室納烟雲泉石非今調詩書有古芬随¶
縁堪静㑹所遇得幽欣不擬摛毫詠當前大塊文¶
　　竹宻山齋¶
愛竹縁他君子節搆房疑此渭川濵來如讀畫領神韻¶
坐則翻書晤古人¶
<pb:KR4f0005_WYG_187-13b>¶
　　㳟迎¶
皇太后駕至暢春園駐蹕即事誌喜¶
南國¶
臨山常却輦北京¶
旋蹕日乗舟¶
輕輿趁爽來仙籞快馬詢¶
安謁道周¶
慈豫都因看好麥薰風恰正綻芳榴¶
<pb:KR4f0005_WYG_187-14a>¶
髙年食履増康徤願奉¶
徽逰億萬秋¶
　　題夏珪長江萬里圖¶
出峽巴船險(是巻柯九思題為長江萬里圖後流傳至/髙士竒家自識云巻末三䟦為人剪去因)¶
(讀呉萊題袁子仁所藏巴船出峽圖似與此/合遂名之曰巴船出峽且書呉原詩於後)行開萬里¶
航細流因不擇首瀆遂成長(四瀆以/江為首)商賈風波地士人¶
名利塲閙中看冷筆心洗定何妨¶
　　雨(五月初/十日)¶
<pb:KR4f0005_WYG_187-14b>¶
麥可登秋黍種齊曰暘曰雨總宜兮芳䬯已喜緑瓊薦¶
嘉澍又看銀竹低愜意農占越乾惕潤眸煙景特淒迷¶
美中未免猶生望宣化山田待一犂(畿輔屢報甘霖霑/霈惟宣化近奏得)¶
(雨尚未/透足)¶
　　戯題春雨軒¶
南方春雨欣逢少北省幸歌春雨時謾道今年景頓置¶
倚楹猶是眄煙絲¶
　　含韻齋¶
<pb:KR4f0005_WYG_187-15a>¶
書齋額含韻¶
聖藻燭文甍肯構益蘉已¶
歌雲敬緬卿叅軍惟俊逸工部獨峥嶸綺語渾餘事¶
髙標風月清¶
　　題太虚室¶
就樹為齋倚碧峯滃然滿院翠隂濃坐時頗覺胸中合¶
逰處當於道外逢(莊子道不/逰太虚)琴薦墨壺都帖妥天光水¶
態儘沖容飛來徳壽青蓮朶(青蓮朶即藍瑛梅碑畔石/杭城徳壽宫故址辛未南)¶
<pb:KR4f0005_WYG_187-15b>¶
(巡後地方吏不請命而致京/以成事難却置之此室前)辭却梅英伴老松¶
　　片雲樓¶
溪上小樓號片雲龍泓一例靄氤氲(一片雲為龍/井八景之一)升樓¶
疊石為階級朶朶英英蔚莫分¶
　　活畫舫¶
堂髙廉逺屋之常近水廉卑偶學航深廣恰依歐永叔¶
沿洄何異米襄陽春風秋月有真趣波態煙容無定方¶
朅展石渠棄幾暇清河仿彿品題張¶
<pb:KR4f0005_WYG_187-16a>¶
　　雨泛(五月十/六日)¶
麥收將届黍田滋此際晴宜雨亦宜宻織棼絲徐盪槳¶
恰如煙泛聖湖時¶
午熱蒸為雨亦神傾江倒峽不逡巡西風捲陣須臾霽¶
爽落晴峯更可人¶
　　漢玉榖璧¶
姬周分爵秩炎漢遞流傳貴道十端備中規五寸圓琢¶
磨具精詣庇䕃有神權嘉兆占多粟寧當槩與捐¶
<pb:KR4f0005_WYG_187-16b>¶
　　題趙伯駒𢎞文雅集圖¶
𢎞文開館例文學(太宗立文學館以房杜等為學士當/是為秦王時向曽有詩譏之唐書選)¶
(舉志稱太宗置𢎞文館増學舎至千二百/區則已即帝位之後故此詩有美無刺)尚有登瀛當¶
日仙魚雅依然稱十八風流真足傲三千請看兩相調¶
鈞軸詎止諸人耽石泉退食委蛇傳美度王孫繪事寓¶
思賢¶
　　夏日討源書屋¶
春永壽萱開(夀萱春永名也聖/母所居殿)問¶
<pb:KR4f0005_WYG_187-17a>¶
安承喜逥苑牆非隔逺書屋便因來祇勵勅幾志寧誇¶
詠物材分明閲歳景彈指訝疑纔¶
　　昆明湖上作¶
山景都來水面鋪幾餘耐可泛輕艫栁金桃綺春風夢¶
蠶陌鱗塍耕織圖三島忽疑移北地六橋原不異西湖¶
騁懷逰目真佳處較禹翻慙無間吾¶
　　清可軒¶
北山早識幽居有南國遍逰勝地無夏屋含凉羃巖壁¶
<pb:KR4f0005_WYG_187-17b>¶
芳馨仙草翠紋鋪¶
　　題寄瀾堂¶
飽看南邦水態逥書堂仍俯縠紋開恰如明聖教傳語¶
一派西泠寄得來(堂之南為小西泠過溪長/隄則六橋直亘昆明湖)¶
　　西直門外¶
致齋因復返彤闈曉日輕輿歴近畿麥欲登秋禾黍長¶
目存所樂在民依¶
邇來晴雨真時若麥稔還贏去歳佳去歳秋霖偏致潦¶
<pb:KR4f0005_WYG_187-18a>¶
為兹怵惕敢紓懷¶
　　養心殿齋居對雨之作¶
齋戒企¶
神接静正希心養雲湊飛&KR1204;來氣滌朱明爽鴛瓦俯垂¶
溜雞樹仰承響綣彼田野間多稼如助長未敢即怡慰¶
對時玩物象施命體含章繫柅慎攸往¶
　　題趙孟頫萬栁堂圖¶
久聞城外有廉園今日宛看圖畫存求媚羞為右丞相¶
<pb:KR4f0005_WYG_187-18b>¶
傳真却賴昔王孫舉杯有妓方當席(希憲於堂中張筵/有妓劉名解語花)¶
(舉杯歌曲故孟頫詩有㳺女仍歌/白雪詞之句見樂全堂廣客譚中)筞馬何人復到門名¶
勝江南尋欲遍笑予失遂似平原¶
　　賦得正誼明道¶
天人三䇿對帝命相江都爰致卒然問惟陳卓爾謨道¶
明功豈計誼正利休圖試譬魯諮栁堪知粤伐呉羞稱¶
五伯詐較識一仁無終得驕王革何妨䛕相誣政經真¶
法訓漢室最醇儒詮義書屏扆將為出治模¶
<pb:KR4f0005_WYG_187-19a>¶
　　夏至¶
北郊禮成述事是日雨¶
澤祀寅承歳不違連宵達曙雨絲霏仍兹對¶
幕欽端冕敢曰霑裳換製衣樂奏林鍾宣以鎛(大樂始/備鎛鍾)¶
(黄鍾律元以辛巳/歌林鍾應律則)　(方南郊入奏今工/  澤初肄新宫也)祉繁¶
富媪卜如幾賛儀百辟胥頒賜(是日以雨陪祀王公及/執事官溼衣者皆命賜)¶
(紗其壇外著製/衣陪祀者不與)小恵權衡亦慎微¶
　　喜晴(閏五月/初二日)¶
<pb:KR4f0005_WYG_187-19b>¶
三日連隂雨既渥虞過多麥届登場時踊慮逥青科卜¶
豐勝去歳實穎塍間羅將得失更惜展轉愁懷加(叶/)巡¶
簷眄天際翹首逺山螺今朝乃快霽膩雲徂無何九夏¶
喜朱曦宜暘暴南訛愁深慰亦深物色胥含和益勵祈¶
農心寧云勞者歌¶
　　宣化奏報得雨口號¶
宣化山田報渥霑雨絲傍晩復廉纎一為望霽一為慰¶
愜意安能獲兩兼¶
<pb:KR4f0005_WYG_187-20a>¶
　　夜雨言志¶
兩日方喜晴四更復報雨麥收尚未畢切切縈愁緒餅¶
餌近可期夏秋望登稰客歳秋被澇賴此庶少補將得¶
設致失吾民其益苦反側不能寐簷聲厭如注(叶/)言念¶
春徂夏時若近逺普或吾志因滿而民則何咎(叶/)慰多¶
兹小愁敢謂難寧處惟籲速放晴青黄接二鬴¶
　　喜晴¶
雲勢徐開午放晴變愁為慰意猶怦思量㸃筆酬佳霽¶
<pb:KR4f0005_WYG_187-20b>¶
復慮寧無近滿盈¶
　　批摺¶
齊東西及河南北麥已登倉報雨佳批摺原稱欣悦覽¶
仰觀雲作劇愁懷¶
　　即事¶
雲作生憂雲去喜怱怱繁慮過旬朝壁間憫旱詩閒讀¶
好惡心殊壤與霄¶
　　霽華樓¶
<pb:KR4f0005_WYG_187-21a>¶
傍晩快晴定山樓登霽華魚鱗消薄靄鴉背爓輕霞稍¶
釋愁霖嘆敢言即景嘉浹旬希例此庶慰上農家¶
　　扇薰榭六韻¶
敞榭式文扇扇(平/聲)薰因與名如常張月半不動致風清¶
寧渠珎六角端知勝五明竹聲揺處爽花影畫中榮曰¶
禹慙無間緬虞企載賡階泉奏琴韻解愠切予情¶
　　賦得㑹心不逺¶
琳池圍綺榭鏡影澹涵空曲以雲廊達翳然巖木籠遥¶
<pb:KR4f0005_WYG_187-21b>¶
情歸静寄造物是良工結念休三島傳神有六通華林¶
澷相擬鉅野訝堪同曰我㑹心處羲經无妄中¶
　　荷香亭¶
去歳淤泥纔種藕今年憑檻藕花開濂溪卉裏稱君子¶
雅叶菁莪樂育材¶
　　石鐘乳¶
　　新出西山嵌穴間人或不識知其為石鐘乳因題¶
　　句¶
<pb:KR4f0005_WYG_187-22a>¶
千年石鐘乳幽穴葆其光涌脈資銀氣成形本玉漿一¶
朝現山腹幾簇别崖床鳬氏難為鑄卝(音/梗)人未解相桂¶
林寧獨占蟬翼久稱良詎擬珎瓊玖堪因悟顯藏¶
　　題陳祼洗硯圖¶
陶泓三沐更三薰袖手臨流看墨雲(此幀乃祼為其友/陸子垂所作陸故)¶
(有硯癖屬為寫圖然後買/山而隱語具祼䟦尾中)便欲買山此長往由來巢許¶
未曽聞¶
　　題藏經紙扇¶
<pb:KR4f0005_WYG_187-22b>¶
矩不以方圓弗規圓方合撰橢形為色如栗子尚瓊擬¶
質則藤胎受墨宜曽是法華書義道莫猜道徳換羲之¶
深堂無暑何須此意寓披薰念在兹¶
　　雨後昆明湖上雜興四首¶
江南五月喜黄梅冀北惟愁雲不開逺喜安能近愁易¶
快晴忽訝過旬來¶
暴漲雖消水尚肥水風凉拂葛紗衣一天寥朗漪紋澹¶
入影西山疊翠微¶
<pb:KR4f0005_WYG_187-23a>¶
稻秧益蔚千方秀麥熟還期一半收從此晴如過廿日¶
黍禾額手卜登秋¶
御苑池荷大作花明湖出水始含葩湖深池淺異遲速¶
理趣當前不在遐¶
　　治鏡閣¶
治鏡湖中閣今年初度來有舟方得到據座不思逥山¶
影新青倒波光㴸白開三層樓適可莫訝九成臺¶
愁與膩雲散詩將快霽來畫圖生以動鳬雁往而逥育¶
<pb:KR4f0005_WYG_187-23b>¶
物心無斁時暘眉始開長唫鏡中坐温嶠若為臺¶
　　夏日玉泉山¶
溯洄靈沼静明通艤棹山泉騁目窮花月夢過麗春節¶
軒窓凉受好薰風一時攬結忘言表昨歳光隂想像中¶
半月愁期半朝遣尋思無逸惕淵衷¶
　　翠雲堂¶
喬枝結圓蓋過雨翠猶濃色不随花易聲宜與籟逢撫¶
餘真却暑望處那藏峯柱下如相遇人間澷擬龍¶
<pb:KR4f0005_WYG_187-24a>¶
　　竹鑪山房試茶二絶句¶
臨水山房松竹娟竹鑪茗椀䕶清便偷閒來試新龍井¶
就近偏欣第一泉¶
品遍江南幾品泉祇堪繼武鮮齊肩愁霖廿日剛逢霽¶
藉此無悰一與湔¶
　　登心逺閣極目¶
玉泉最古閣岧嶤倚翠巘喬木佳隂森滄池澄照宛俯¶
仰得清㑹徘徊繹道筦雨歇徂雲浄暑滌凉風滿收麥¶
<pb:KR4f0005_WYG_187-24b>¶
治圃場鋤禾紛鍤畚千里興農功吾心與之逺¶
　　望玉峯塔未到¶
心逺閣已玉峯半塔猶峯頂欲登憚適百里者半九十¶
方知此語真無間一時騁目託遥思扶欄拾級何然疑¶
肩輿坐看揮汗者彼人子也勞奚為¶
　　棲霞室¶
倚巖三架屋顥氣接鴻濛浙左賦曽讀江南名偶同虚¶
來自生白起處亦標紅今昨攝山况無殊一瞬中¶
<pb:KR4f0005_WYG_187-25a>¶
　　潄瓊齋¶
復降尋崖際水齋坐潄瓊何來金石響絶勝管絃聲不¶
舎科盈進有源渠自成底須三百丈一例滌塵情¶
　　影湖樓¶
登樓每有喜晴詩閲歳初來又一時幾片流雲共愁散¶
滿空快霽與心宜玉峯塔影玲瓏矗裂帛湖光挹注資¶
既到居然得源處異同今昔念奚為¶
　　苦雨(閏五月/廿三日)¶
<pb:KR4f0005_WYG_187-25b>¶
三日幸晴一夜雨晴之喜不敵雨苦欹枕反側那能眠¶
摐摐響鎮騰簷梠物價踴貴甫畧平定知依舊居竒賈¶
安能概禁近利人行潦車艱彼有據(叶/)帝京食指萬萬¶
家怨咨寧兔多悽楚出米平糶救燃眉他難遍及惟小¶
補北方愁旱鮮愁霖風土固然我恒語邇年愁霖弗愁¶
旱(去歳秋/亦澇)未經慣益増繁緒洪範咎徵一曰狂自省或¶
懈無逸所¶
御製詩三集巻二十四¶
