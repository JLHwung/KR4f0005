# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:11.136418
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷八十九
<pb:KR4f0005_WYG_147-1a>¶
欽定四庫全書¶
御製詩二集巻八十九¶
　古今體八十一首(己卯七/)¶
　　恭奉¶
皇太后駐蹕避暑山莊¶
山莊避暑建¶
堯年每至山莊暑已蠲却是秋來尚婪熱要知¶
天佑為遲田(今年得雨夏至後佈種甚遲常虞節凉霜/早乃今秋炎熱異常禾黍得以實堅實好)¶
<pb:KR4f0005_WYG_147-1b>¶
(誠感幪之大/造帡    賜)率欣即景輙掞筆可緩行蒐慢著鞭(遇閏/節早)¶
(原擬七月過望即往木蘭行圍兹以婪/熱鹿未呦鳴故改期仍過八月望啟行)¶
色養¶
武繩莫非事敢因逰豫弛乾乾¶
　　永佑寺瞻禮¶
皇祖神御感成長句¶
靈䑓經始庻民攻逐處¶
奎章仰¶
<pb:KR4f0005_WYG_147-2a>¶
聖蹤¶
神御肇禋思¶
所喜¶
祖恩如昨報何從恬文嬉武戒常凛揚¶
烈覲光志益恭三十七年舂鼓夢涼風白日感重重¶
　　瑩心堂¶
秋湖四面古堂深¶
寶額雲楣號瑩心政本不惟操治鏡理源兼可滌塵襟¶
<pb:KR4f0005_WYG_147-2b>¶
波涵玳箔虛無色風入霞衣萃蔡音¶
臨董書看原勝董(堂中董書皇祖御/筆臨    猶存)敬思¶
當日惜分隂¶
　　荷¶
關中房墜粉塞外錦舒芳祗以寒開晩翻教時耐長恰¶
如君子徳縁託¶
聖人鄉竟谷香風馥含毫意未央¶
　　峽琴軒¶
<pb:KR4f0005_WYG_147-3a>¶
流水風松静與皆嶧桐不操八音諧西山爽氣正當户¶
東沼初陽又上階每憶¶
虞絃歌復旦寜誇陶壁傲無懐懋勤慣是能供奉江硯¶
宣毫率已排¶
　　静寄山房¶
碧草白沙歩野塘槐隂還有讀書堂人生而静天之性¶
山古以深日亦長那慕佺僑學仙術惟希周孔養心方¶
睿題咀嚼義彌永縱覺瞠乎敢不蘉¶
<pb:KR4f0005_WYG_147-3b>¶
　　錢榖秋林讀書圖¶
氣爽雲閒今古情匡牀擁膝有書横揣稱更待賦成日¶
宋玉應教畏後生¶
　　觀瀑¶
非聲亦非色宜視復宜聼一道界開白兩峯相對青濺¶
崖猶磊落滙浦自清泠何異臨川上¶
堯思即孔庭¶
　　題澄觀齋¶
<pb:KR4f0005_WYG_147-4a>¶
面勢得巖齋曠朗宜延佇雲山参動静圖書鑑今古六¶
情不期澄於何識茹吐著句亦偶然聊因壁空(去/聲)補¶
　　巢翠亭¶
灌木嘉隂翠尚濃虛亭聊且失千峯前年惜翠心何似¶
(丁丑詠此亭有漫道秋風紛/葉落檐間意足翠隂留之句)流水行雲勒壁踪¶
　　熱¶
十日前關内徬徨畏炎熇蒸雲懼為霖更慮暍輿僕五¶
日前關外曉寒峭巖谷長此將早霜禾黍尚芃緑即今¶
<pb:KR4f0005_WYG_147-4b>¶
晴已定况復駐靈囿轉燠審無妨晶陽喜高暴絮衣脫¶
换紗叢樾爽風逐今秋已過閏情知涼應速此熱實利¶
稼秀實催嘉榖靈臺非舛測農扈有厚福何莫非¶
天賜為民額手祝¶
　　滄浪嶼¶
玲瓏壁罨忩淡沲池繞砌垂手可濯清舉目惟延翠空¶
澄含峭蒨淺㑹皆神詣造物獨鍾秀於何勞位置縹緗¶
展往訓自取慎所事¶
<pb:KR4f0005_WYG_147-5a>¶
　　知魚磯¶
古樹兩株水一溪逰鱗潛躍任天倪底須博辯誰知者¶
了識䝉莊未物齊¶
　　泛月三首¶
山古湖寛列仙地氣澄雲歛好秋時御園漫惜啟蹕早¶
塞苑端欣泛舸宜¶
野湖傍晩十分凉執事傳宣換絮裳何不言旋歸邃宇¶
愛他蕭景引懐長¶
<pb:KR4f0005_WYG_147-5b>¶
滿目氷光滿意清前年佳趣記分明(甲戌曽/此泛月)笑他痴羡¶
廣寒者未識人間有玉京¶
　　素尚齋¶
太古山中室高秋時節天有懐惟淡泊無物不神仙候¶
暖林猶翠露繁花益鮮却嗤芥蔕者動說俗塵蠲¶
　　永恬居¶
地僻山深未可耽君師責重一身兼簷端¶
寶訓分明示寰海蒼生要引恬¶
<pb:KR4f0005_WYG_147-6a>¶
　　賦得清溪逺流¶
一水帶千澗千峯罨一房自然含動静即此示真常源¶
溯白雲迥流歸碧海長惟應學子在不必問仙鄉¶
　　中元夕放河燈¶
過閏節占白露早便教塞館度中元却因少見翻如剏¶
底識推遷不者存夜浦愛㸔分芰炬野塘亦自有蘭盆¶
金仙無物不超度何事林間鹿避喧¶
　　春好軒¶
<pb:KR4f0005_WYG_147-6b>¶
地是恒春地莊原無暑莊仙林萬古秀真卉四時芳送¶
語禽如識躍潛魚不忙文忩虛且静敲句坐因長¶
　　題千尺雪¶
底誇薊北更吳中塞苑為家西苑同四巻畵圖一時賞¶
無過佳話付秋風¶
雲外來源遥且迥槩之千尺例諸方侣魚鰕復友麋鹿¶
湏識此間是所長¶
越中陶器惟兹合惠上筠罏到處存即景浮香一評古¶
<pb:KR4f0005_WYG_147-7a>¶
君謨茶諫有名言¶
　　登四面雲山亭子作歌¶
亭子諸峯最高處以不常來如始遇秋風筞騎一遨逰¶
巖樹澗葩皆興助金山西北黒山東天橋對面當亭中¶
我欲因之詣彼岸佺僑之軰其相逢佺僑仙術無濟世¶
寄意則可難從事黍原蕎巘皆本圖外靖内安尋至計¶
煌煌聖藻石屏懸齊年却識辛卯年廻思承訓¶
御座前敢不蘉乎佛時肩¶
<pb:KR4f0005_WYG_147-7b>¶
　　題張子政秋荷雙鳥圖¶
霞殘荷衣沉露冷蓮房老鳥啄子背飛為恐其他曉¶
　　讀王徽之傳偶題¶
晉室清談實妨政不知馬數詡崇情㑹稽當與牛羊長¶
孔子猶然素位行¶
　　招凉榭¶
地近西山得隂早秋來婪熱藉招凉詎因颯爽清煩慮¶
却幸西成候正長¶
<pb:KR4f0005_WYG_147-8a>¶
　　翠雲巖¶
絶壁崔巍實壯哉清秋又此索吟來若無雲氣為浮盪¶
安識剛柔萬變賅¶
　　待月西峯復下登舟賞玩¶
山莊泛月偶一逢况值新秋清且美過望而復蔽東嶺¶
白傅詩中悟其理急則計生因尋山敵則氣作且置水¶
䟦馬西峯最高處下視東嶺乃眼底不踰時尚未黄昏¶
東海湧出銀盤子大千世界一廣寒棗葉須彌難比擬¶
<pb:KR4f0005_WYG_147-8b>¶
徐徐䇿騎下崇椒月隨我共登舟矣謝家高致昔留詩¶
别開生面惟予始設云卿士在箕疇旁求若濟亦將企¶
　　綺望樓¶
樓登綺望一憑看錦繡原非纂組觀雖乏桑麻富禾黍¶
(塞外非育蠶之地桑/麻女紅勢不可言)求衣於食又何難¶
　　望錘峯作歌¶
晩熱寜不欲尋凉心中却幸農夫慶肩輿西嶺上絶頂¶
錘峯東望遥相當天風吹寒颯衣袂攀陟雖炎爽此際¶
<pb:KR4f0005_WYG_147-9a>¶
乃知得逸恒於勞玉柱亭亭况佳致亭亭玉柱㡬千秋¶
風月與侣鹿豕儔而今遍野田廬稠亦復臺榭供清逰¶
古人曽經到此不錘峯笑道非所求¶
　　題金廷標四皓圖¶
深山大澤擬商賢四老婆娑杖履閒何必磻溪心迹愧¶
(反司空/圖詩意)從朝也未忘人間¶
　　詠唐時回銅噐(有序/)¶
　　山莊舊藏古銅噐一似豆而短足初以為三代青¶
<pb:KR4f0005_WYG_147-9b>¶
　　緑耳廹視之形不饕餮銘不乙丁金銀錯其文則¶
　　似回字令吐魯畨哈密回子等識之惟識噶愛兩¶
　　字其餘皆不辨葢彼經文亦有今古之異人不能¶
　　盡曉也嘗考回鶻唐時始通中國史稱其先匃奴¶
　　匃奴與今之䝉古相類則回回並非䝉古且殊教¶
　　也元史始有回回國之名或稱其為大食國種大¶
　　食在西域此稍近之明邱濬以為陳隋間始入中¶
　　國在在有之在在有之者亦云其繁滋漢土者耳¶
<pb:KR4f0005_WYG_147-10a>¶
　　其的𣲖固不離西域也今平定葉爾竒木哈什哈¶
　　爾此實開闢以來不異之回地回人若布魯特若¶
　　哈薩克皆其蔓延繁滋或雜䝉古種者有之若唐¶
　　史回鶻傳所稱善騎射喜盗鈔者實近厄魯特之¶
　　習而非回人所能徒以回鶻音近回回因屬之纒¶
　　頭之類耳䆒之耳食舌傳魚魯千里將以餘暇博¶
　　考此姑俟之所喜者適獲此器於平定回城之時¶
　　殱厥渠魁繫以白練兆在斯乎兆在斯乎故從而¶
<pb:KR4f0005_WYG_147-10b>¶
　　為之辭¶
不是辛尊與啟匜考時應入李唐時纒頭回鶻人斯用¶
餵肉葡萄宫所遺噶(讀作/平聲)愛旁行粗可識氷斯古籀豈¶
咸知遷其重器兹先兆佇待俘來罷逺師¶
　　午暄¶
邇來候轉炎山雨昨夜洗驅盡婪尾熱峭凉侵袂矣予¶
心望晩稼未可便長此午暄暴晶陽華黍風尤美如是¶
期十日黄雲庶可擬¶
<pb:KR4f0005_WYG_147-11a>¶
　　射¶
廵狩寜稽除授官門前次第引來看隨材簡職仍餘暇¶
以已先人與衆觀弓燥手柔秋正好侯空鵠掲月輸團¶
(鄭司農云方十尺曰侯四尺曰鵠如是則宜其百發百/中矣今所謂把子者高四尺寛一尺以之試箭若鵠則)¶
(周圓僅止一尺而五層其中的則徑寸耳以之試骲頭/所謂侯者方不過六尺空其中以懸鵠俗謂之擋子者)¶
(也或中鵠或矢出其空處/尚可若中擋子反有罰矣)髫齡廻憶原兹地屢中親承¶
仁祖歡(康熈六十一年子年十二示扈皇祖臨門引見/罷輙常䝉    命試射以    駕諸臣時曽屢)¶
(中每承年事天語褒嘉廻/思卅七    如在目前)¶
<pb:KR4f0005_WYG_147-11b>¶
　　清舒山館¶
蘭露杉風又一時芸忩棐几小宜之似兹山館寜當負¶
每至清舒例有詩水繞階前定無滓節臨秋仲若為遲¶
舊題新什相聨續境詣如何藉自知¶
　　瀑源¶
瀑簾常目前瀑源久心孔㑹須一窮探散歩循巃嵸石¶
棧左右移木彴鎻其隴如此經千曲上皆翠雲籠(叶/)疏¶
隙時見天坐井觀同覂崥崹平轉邃嶊崣擴復攏歴爾¶
<pb:KR4f0005_WYG_147-12a>¶
許剏見乃得天池滃鍾乳出縫罅棘蔓或閼壅關鬲稍¶
疏治放乎流益洶掃苔坐俯澄弄影浮雲動乃悟地中¶
行自下視如聳居高詎忘卑獲竒在賈勇香罏三千尺¶
亦自足底湧¶
　　軍書¶
軍書清曉到兩回城已定(葉爾竒木哈什哈爾兩大城/其兩城所屬小城更以十數)¶
(計皆已傳/檄而定)賦役及建置惟將軍所令(將軍兆惠等既收/撫回中諸城請酌)¶
(定賦役視噶爾丹䇿凌時徵取之數分别蠲減有差并/定錢制廣圍銖兩正面用天朝年號而以城名回字附)¶
<pb:KR4f0005_WYG_147-12b>¶
(之於背其建置官屬自三品至五六品詳系/職掌名目則各縁其舊俱降㫖如所請行)逋逃雖有¶
挈捨而來相迎詢以所去方乃無可投境(叶人軍中得/回  詳訊逆)¶
(賊潛逃踪跡云初議投安集延既懼為布魯特刼畧既/又得㧞逹山伯克回信以往投人衆其地必不能容二)¶
(酋不得已暫匿附近之塔葢嗎地方或就彼竄入塞爾/古爾土城苟延殘喘計大兵一經圍壓可以立就俘獲)¶
(矣/)邏騎遮其前大軍逐以競此舉或成禽載戢載櫜詠¶
佳兵詎得已討逆惟義勝藉衆集大勲盟獨欽¶
天命¶
　　固濟爾巴圖魯璊綽爾圖盡節詩¶
<pb:KR4f0005_WYG_147-13a>¶
璊綽爾圖者索倫侍衛員曽以血戰功因賜號旌賢(璊/綽)¶
(爾圖於乾隆二十一年冬隨大兵進勦阿/睦爾撒納與哈薩克力戰有功特賜是號)固濟爾何謂¶
敢勇能摧堅亦云其勇耳大節乃炳然兆惠定回城(哈/什)¶
(哈/爾)驛章一一宣云有瑪穆特被回擄去年其人厄魯特¶
隨軍厮役焉將軍遣偵騎彼亦隨往㫋(時將軍遣散秩/大臣逹什䇿楞)¶
(及璊綽爾圖莫寜察岱屯等率兵百人/前行捉生口瑪穆特莫寜察厮養也)忽被賊回遮衆¶
寡敵實難矢盡守空屋奮突揮以拳莫寜察戰沒岱屯¶
命亦捐璊綽爾圖在傷重飲劍艱猝被生縛去至霍集¶
<pb:KR4f0005_WYG_147-13b>¶
占前卓立唾賊罵裂眥髪衝冠巴圖魯侍衛豈懼爾狂¶
㹪天兵今少至數萬繼進連以千敵爾萬汝滅踵不旋¶
霍集占乃怒持刀向頸剸其逹什䇿凌同時遭繫牽霍¶
集占忿詈爾厄魯特人(叶/)脣齒應相依何受中國官鐵¶
鈎鈎四肢其死最可憐是皆所親見飾語敢取愆徒以¶
無足數旦夕命苟延渠逃定回城乃復得見天兆惠聞¶
此語既悅繼涕漣悅以我有人涕以已所遣(叶/)據實歴¶
詳陳痛淚不忍看心與帥臣同恩加寜惜駢(璊綽爾圖/等前已有)¶
<pb:KR4f0005_WYG_147-14a>¶
(㫖勅部照陣亡例賜䘏今悉其死事/英烈狀復命察其子嗣優加恩䘏)為齒睢陽張為舌¶
常山顔古有今豈無詩録其人傳¶
　　雙義詩(有序/)¶
　　副將軍富徳至葉爾竒木既定回城痛去嵗將士¶
　　之沒於王事暴骨沙塲為之築墳表墓因以奏聞¶
　　葢隨將軍兆惠力守者固已無恙而旁出捉生及¶
　　在途值賊者猝致捐軀實出逆料時則納木扎爾¶
　　三泰適以奉差而往遇難而殉此雙義之詩所由¶
<pb:KR4f0005_WYG_147-14b>¶
　　作也夫雙忠戡亂於無形雙烈表節於有北今之¶
　　雙義亦復炳然此皆我八旗世臣與國同休戚者¶
　　在諸人含笑九泉已知世録之必被而朕捫心午¶
　　夜奚啻手足之如傷用兵既非得已盡節豈所樂¶
　　聞且即此役而言非生擒二酋何以雪我三軍之¶
　　恨哉然既建大業寜免微疵即走卒厮養頗切同¶
　　仇則知我國家豢養旗人萬年鞏固之基而非周¶
　　秦漢唐一興兵而天下驛騷怨聲載道者比此又¶
<pb:KR4f0005_WYG_147-15a>¶
　　朕所深慶幸者夫¶
雙忠昔集事雙烈能忘身(二事皆/見前集)兹作雙義詩其故得¶
細陳曰納木扎爾曽贊北路軍奮勇剪逆賊封伯酬其¶
勲(納木扎爾先以都統参贊北路軍務曽擒/喀爾喀叛逆青滚雜卜論功加封伯爵)副都統三¶
泰英氣頗超人均御前侍衛素悉厥忠純兆惠富徳軰¶
從戎久効勤欲代俾將母(將軍兆惠富徳母俱年高比/嵗領軍討賊故特簡二臣往)¶
(代/之)二臣被選掄去嵗黒水役(事見/前)固守遣索倫致信愛¶
隆阿權退催後援可支百日間速進莫逡廵(將軍兆惠/等猝被賊)¶
<pb:KR4f0005_WYG_147-15b>¶
(遮時愛隆阿拒河駐後將軍兆惠自圍中遣索倫二人/間道傳語大兵未集可速廻阿克蘇俟後軍一齊進援)¶
将軍及参贊輕進徒俱焚當待師並來何慮狂狙狺(時/授)¶
(納木扎爾為靖逆將軍三泰為参贊大臣/之信兆惠已知之故亦令暫廻以俟後軍)爾時二臣者¶
馳驛往軍門過愛隆阿營却近黒水濵所遣人未遇礟¶
聲前忽聞知賊與我戰聞戰恥退奔徒擕百餘騎赴義¶
命同捐(叶/)凶信驛逓來痛淚傷心魂使早知拒守退俟¶
熊羆羣同進可樹功何致均沉淪即先至一日合兆惠¶
軍屯亦可旋今嵗奚煩以身殉(叶/)不前復不後此實若¶
<pb:KR4f0005_WYG_147-16a>¶
有神富徳自和闐重至黒水津葉爾竒木降諸事粗處¶
分痛念我將士沙塲化為燐黄頭雖不備掩髂權為墳¶
猿鶴昔屬幻邱隴今可循因以此事奏西望揮淚頻豐¶
碑旌墓門千秋西海垠捐軀固臣節在爾非所論在予¶
則何忍此恨終當伸夷考六人蹟事異心同均與國休¶
戚共寜止曰藎臣史筆多訛傳永言傳其真¶
　　和闐玉¶
和闐昔于闐出玉素所稱不知何以出今乃悉情形石¶
<pb:KR4f0005_WYG_147-16b>¶
藴山含輝耳食傳書生其實産於水在石亦浪名未治¶
斯為璞卞和識其精設云隔石識怪幻乃不經回域定¶
全部和闐駐我兵其河人常至隨取皆瑶瓊驛致貢天¶
閶瑟若孚勝呈瓌寶固匪求方物亦可聽在彼乃恒有¶
何關王道貞璠璵云於魯珵珩云於荆今何不見出紀¶
載誰果誠博物折中理祛惑期可徵永言識顛末詎貴¶
摛詞英¶
　　普寜寺觀佛事¶
<pb:KR4f0005_WYG_147-17a>¶
　　䝉古等皆敬宗喀巴黄教故於山莊之北建此梵¶
　　刹聚黄衣者流而唪梵唄且逹什逹瓦餘衆歸降¶
　　者嚮風慕化咸使安居樂業兹令演歩踏法事俾¶
　　衆觀之並成是什¶
塞垣筏寶焕林珠大聚衣黄偏袒徒宗喀巴傳慧燈耀¶
三摩耶式梵宫圖(是寺肖西藏三/摩耶寺為之)象龍歩踏惟天力老¶
㓜駢觀與衆娛神道何妨權設教若論佛法本來無¶
　　題罨畵忩¶
<pb:KR4f0005_WYG_147-17b>¶
高處霞標小憩居錘峯列水俯臨餘㡬櫺紗牖誰為畵¶
十笏山房恰受虛生色丹青是楓槲有情活潑在禽魚¶
賦詩何必多思歇其奈當前每起予¶
　　霞標¶
雲忩攬鏡中月宇駐依空得趣真無比澄觀復不窮屏¶
山遥拱北帶水俯臨東孫綽天台賦我心先獲同¶
　　賜明瑞(有序/)¶
　　参贊大臣毅勇公明瑞以逆酋大小和卓木望風¶
<pb:KR4f0005_WYG_147-18a>¶
　　先遁率前鋒銳卒往遮而賊&KR0624;間道通信逆酋遂¶
　　兼程走明瑞追及之於霍斯庫魯克以逺馳之旅¶
　　摧拒險之徒銜枚列隊者甫九百人鳴哨據梁者¶
　　且六千指而能折負隅之勢揚巻籜之風轉戰三¶
　　時辟易百里擒生斬級輜重畢收而將軍富徳等¶
　　亦以兩城既定統師㑹勦逆䜿計日可擒非其志¶
　　秉忠誠曷以功隆摧䧟雖古名將孰克方兹爰賜¶
　　是詩以彰其績¶
<pb:KR4f0005_WYG_147-18b>¶
世胄更勲戚少年能老成從軍俾習事屢戰得英聲適¶
以狂狙遁因將勁旅征欲遮先信漏不捨竟踪横地利¶
彼雖擅人和我實勍騎惟九百到賊乃數千迎少卒勝¶
其衆勇還濟以誠朂哉俘二䜿衛霍遜功名¶
　　王維烈芙蓉秋鴨¶
霜寒北漠鴨南廻㡬朶芙蓉貼水開正是山莊秋半景¶
畵家那得見兹來¶
　　桂六首¶
<pb:KR4f0005_WYG_147-19a>¶
秋暖勝去年桂花開却早(去嵗山莊以秋暖桂花/未開即啟蹕徃木蘭)臯塗¶
真有神應節從吾好(叶/)¶
不可更孤負色香靜且娟一晌含毫對流隂霎兩年¶
花既有君子樹豈無金仙舉手向空宇新蟾銀漢邊¶
滿院甜香噴坐久却淡如㑹心不在逺似與善人居¶
紗忩多䕶惜甆盆亦貼妥若從聞思修堪證菩提果¶
本是江南樹揚猗塞北山何物不可致人材較却艱¶
　　金廷標懸崖採芝圖¶
<pb:KR4f0005_WYG_147-19b>¶
俯澗地仙臞似鶴援藤童子㨗於猿金枝朶朶那堪採¶
廻首遥須問一言¶
　　聞京師得雨誌事¶
去嵗山莊遥盼澤(去嵗秋旱關内/關外無不望雨)今年京縣渥霑膏此¶
間不雨熟已定(關外雨則氣寒早霜/兹不雨實為宜也)彼處即晴惠正叨¶
(京兆奏至雨後即/晴甚叶農候云)内外黔黎均意厪艱難稼穡為心勞¶
候暄程改駐清蹕(本擬七月十六日啟蹕往木蘭以/候暖鹿未哨移於中秋後起程)消¶
得林泉興一陶¶
<pb:KR4f0005_WYG_147-20a>¶
　　新月¶
一搯爛銀鈎可望不可揣堅欲玉尺量却入西林裏漢¶
邊斂雲片庭前舒桂蕋情知中秋遥珍惜早爾爾全體¶
本無虧示冲有如此¶
　　王炳山水¶
落落盤盤蔚萬松翠微深處有雲封石灘迸水來何自¶
惟見半天垂白龍¶
　　寜靜齋¶
<pb:KR4f0005_WYG_147-20b>¶
忩入萬螺青階臨一鏡渟心倪参有象道籥契無形水¶
動山惟靜天清地亦寜武侯示微㫖可以註羲經¶
　　嘉樹軒¶
建木非南北大椿是弟兄就隂軒剏造擷秀句因成朔¶
地自今古塞天忘槁榮輪囷覺私幸未冐漢唐名¶
　　凉¶
半夜西風曉驟寒數聲霜信度雲端前朝䟦馬看山稼¶
逮熟無妨意為寛¶
<pb:KR4f0005_WYG_147-21a>¶
　　元人鳩雀圖¶
瓦雀棲花樹錦鳩傍水石託體雖不同意各適其適¶
　　冷香亭¶
潦水寒潭蘆荻蒼汀沙白露欲為霜晩荷㡬朶支欹影¶
風韻今朝挹冷香¶
　　臨芳墅¶
别墅水之涯清華復靜美團團榆槐隂羅羅花藥蕋偶¶
憩如久居心恒不離此不離此縁何簷額掲妙㫖¶
<pb:KR4f0005_WYG_147-21b>¶
對時育物心¶
翥鳯飛龍體¶
　　晩荷¶
芳收岸蓼與汀蘋淨植依然武列濱何必奪朱不君子¶
可知衣紫亦山人¶
　　山田¶
山田已報熟農父事腰䥥願遂汙邪滿利遺&KR1367;穗兼便¶
霜信何礙卒嵗為欣占薄賦還逢稔閭閻氣自恬¶
<pb:KR4f0005_WYG_147-22a>¶
　　尋鹿六韻¶
園内富麋鹿尋踪遵&KR1811;逵歩行常十里手銃那雙施(一/鎗)¶
(即中不/湏再也)大澤深山處習勞奮武為旡虞自可耳同往且¶
卑之所育戒多取(原係園中育物亦/不多傷物命也)圖餐豈藉斯繩¶
先具深義樂此不為疲¶
　　即事¶
南省春花好畧旱夏即霑北省旱原甚霈澤收倍兼甘¶
肅乃太遲無濟愁為(去/聲)添是惟優加賑庻稍救閭閻邇¶
<pb:KR4f0005_WYG_147-22b>¶
聞衛水漲洪流潰運漸景州路為阻低田定致淹吁哉¶
被災民美中不足占叮嚀彼大吏毋為諱飾談求全遺¶
向隅溝壑其何堪念兹還在兹廿四年凛監¶
　　錦樹三首¶
初來濃緑尚縝紛逾月棲遲秋已分舉目連林試騁望¶
新紅㡬㸃又堪欣¶
含暉爓爓復飛飛韎韐玫瑰是也非林下麌麌忽行過¶
錦張天鹿出唐機¶
<pb:KR4f0005_WYG_147-23a>¶
已㸔颯㳫未槎枒一㡧遥峯亂晩霞特是山靈能解事¶
設來孤注鬭春華¶
　　含粹齋¶
登山汗不揮為是候凉爽巖齋底須多三間含萬象颯¶
景信純粹妙理得俯仰設無秋為斂豈鎮夏而長五言¶
誌㑹心¶
兩字生企想¶
　　吟紅榭¶
<pb:KR4f0005_WYG_147-23b>¶
霜蹊風谷薄人寒散歩﨑嶇出衆攢纔到山齋便得句¶
為他入牖㡬枝丹¶
　　即目¶
即目真情體物知鶴糧或竊鶴啼饑青田誰為供芻粟¶
可使由之意若斯¶
　　中秋帖子詞九叠前韻(有序/)¶
　　晶盤瑩采九十平分金粟馡香三千徧滿寄崇情¶
　　於玉塞延麗矚乎雲莊原夫閏律暑遲田畯佇登¶
<pb:KR4f0005_WYG_147-24a>¶
　　禾之喜邊垣秋晩虞人需戒道之期㸔來鶴鹿皆¶
　　馴¶
祖澤常懐¶
文囿聽去笙璈並韻¶
慈顔近侍¶
瑶池重隄曲水杯流虛白毫光和寶刹浮圖互映半壁¶
　　高峯錘照空青黛色與降蕃列帳交縈遼哉萬里¶
　　同晴關外懽聲傳擫篴㨗矣百城俱下湟中勁響¶
<pb:KR4f0005_WYG_147-24b>¶
　　應宣鐃想一軍振槁先登快甚吳剛斧琢知二豎¶
　　擒生立致迅逾博望槎廻既開桂殿長筵將啟蘅¶
　　臯清蹕紀旋鑣之盛事合勝停鑣賡秋帖之新裁¶
　　宜過春帖曩者四篇製就固已都捐霓羽靡詞兹¶
　　焉九叠吟成庻㡬共叶莖韶雅奏云爾¶
勝地良辰可放閒擕來詩稿自刋刪開編恰是中秋帖¶
即事重吟玉塞山¶
朗照寜分中外光揮毫墨染桂花香興州景詠纔四度¶
<pb:KR4f0005_WYG_147-25a>¶
(合京師木蘭諸處九叠前詞/於山莊已為四度帖子矣)西極功成逮一匡¶
洸洸猶有逐回師獲醜佇成奏凱詩雖共儒臣賞佳節¶
厪懐遥在察汗池(二酋逃/往之地)¶
欲招東魄上西樓略覺山寒不礙秋風月宜人賡九叠¶
光隂瞥眼憶從頭¶
　　中秋日侍¶
皇太后宴¶
獻¶
<pb:KR4f0005_WYG_147-25b>¶
壽東朝祝南極承¶
歡北塞擬西池以天下¶
養樂莫大值秋月佳景更竒動桂浮蘭彼徒爾慶霄綺¶
節此為宜由來¶
家法貽千禩松鶴延齡¶
昔有詩(三十六景中松鶴清越乃后處皇/祖奉養寜壽宫    皇太    也)¶
　　月兔¶
月中玉兔日金雞卯位東方酉位西綜錯隂陽交離坎¶
<pb:KR4f0005_WYG_147-26a>¶
張衡靈憲豈無稽¶
　　登樓¶
餘閒聊爾試登樓近逺山田報有秋一月㡬廻開口笑¶
萬㡬無間悉心籌錘峯早上團圞魄列水寜殊今古流¶
此夕此時祗宜樂為懐西旅却増愁¶
　　副將軍富徳等追及兩和卓木大勝回軍㨗音至¶
　　　作歌紀事¶
慶霄對月方開筵將軍㨗報驛騎傳擘囊展書歴歴閱¶
<pb:KR4f0005_WYG_147-26b>¶
額手慶慰𠂻心憐憐者我衆實奮力慰者呵䕶惟頼¶
天萬有餘里所致馬(軍營解馬自内地至肅州逺者已/四五千里其自肅州至察汗烏蘇)¶
(又萬餘里而山間繞道﨑嶇/屢經戈壁均未得飤秣稍休)又踰戈壁無水泉褁糧追¶
賊幸尾及彼逃乃在廿日前(逆酋兩和卓木讋我軍威/於大兵未至葉爾竒木哈)¶
(什哈爾二十日之/前已離巢逺竄)明瑞先已折其角未經大創猶抗顔¶
(先是参贊公明瑞襲賊於霍斯庫魯克嶺轉戰三時擒/斬賊衆甚夥乘勝追擊軍聲大振㑹日晩我兵馬力不)¶
(及賊復以其/殘衆竄去)阿爾楚爾列賊衆避其輜重伏據山輕舉¶
堕術在所戒集思持重勝算先(時逆酋方設伏於兩山/峯頂少遣賊人迎誘我)¶
<pb:KR4f0005_WYG_147-27a>¶
(兵欲逞其狡計副將軍富徳知之與参/贊大臣等集議營陣攻取不恃勇輕進)偏伍彌縫密佈¶
置發縱指使皆英賢(副將軍富徳與霍集斯等統中軍/令叅贊公明瑞阿桂等領左翼参)¶
(贊阿里衮巴禄等領右翼翼之中各分前中後隊又益/以竒兵援兵隊各為二别遣巴圖魯侍衛額爾登額等)¶
(分率巴圖魯兵二隊偹四面應援而領隊齊/凌扎布為殿軍將卒如臂指相維佈置實當)諸大臣均¶
予心膂巴圖魯侍衛比肩夙所教養共休戚敵愾兼逮¶
輿儓焉(是役雖僕隸無/不共奮義勇)同心戮力功克就二豎䑕竄圖¶
苟延戰罷檢閱傷一卒殱彼計級乃盈千師難到葉爾¶
竒木况過數千里行遄以少勝衆剪賊黨(明瑞既以前/鋒九百擊敗)¶
<pb:KR4f0005_WYG_147-27b>¶
(賊衆六千兹役也我兵馬歩統計不過三千人勦逆&KR0624;/四千餘衆擒斬者已過其四之一而助逆渠魁如阿布)¶
(都克勒木等大伯克數十人並/臨陣殱之逆酋黨惡殆盡云)國威赫濯揚天邊優叙¶
未足酬勞績(㨗奏至並有㫖從優議叙猶念將軍参贊/等殚忱奮勇殊勲非常例可酬立待元兇)¶
(就縛時特/加曠典)桂觴欲泛還罷旃百年養士今獲效¶
祖宗福䕃貽萬年佇待俘虜到露布西師之役方稱全¶
西師之役方稱全行張凱宴勞凱旋¶
　¶
御製詩二集巻八十九¶
