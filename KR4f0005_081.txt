# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.422246
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷二十三　
<pb:KR4f0005_WYG_081-1a>¶
欽定四庫全書¶
御製詩二集巻二十三¶
　古今體一百二十二首(辛未二/)¶
　　過泰山恭依¶
皇祖詩韻¶
纔㸔積雪消峯脊又覺輕雲翳日頭豈是山靈邀客住¶
故教嵐氣作烟浮賡吟尚憶¶
堯登頂結攬遐思禹畫州阿那天門門左側雲巢三日¶
<pb:KR4f0005_WYG_081-1b>¶
我曽留(雲巢岱頂/行宫名)¶
仄路盤旋出谷口岱宗俯視衆峯頭試思前度逰如在¶
了識百年夢亦浮稍喜省方近吴㑹豈辭問路自齊州¶
若云此地山川景只合驅車不合留¶
　　望岱廟¶
自有蒼精協震亨崇祠象設始誰成靈趨漢縣羣黎赤¶
事紀茅家三弟兄香和岱雲千仭合鐘傳汶水十分清¶
憑輿朅尔馳遥睐鱗繡郊原漸可耕¶
<pb:KR4f0005_WYG_081-2a>¶
　　寄題漢柏¶
瑶階漢柏盤童童柏下吟情想像中不及同時嵩嶽樹¶
受名曽共潁川馮¶
　　玻璃窓¶
車窓懸玻璃障塵勝紗帷内外虚洞眀視遠無纎遺可¶
避輕風寒還延暖日曦惟是聼受艱揚言聲似卑耳屬¶
或不聞目成乃可知眀目信有濟逹聡非所宜致用當¶
莭取格物理可推¶
<pb:KR4f0005_WYG_081-2b>¶
　　㣲雪¶
膚寸英英傍晚濃天花㡬㸃下嶤峯山靈都解標神異¶
况是巍巍數岱宗¶
勾萌未發騐稊楊春早田功雪未妨獨慮扈行羽林衆¶
豈無寒者薄征裳¶
天衣簁玉白皚皚合是合雲亭裏来(合雲亭在/泰山之麓)著樹繽¶
紛開且落先傳消息隔江梅¶
　　度汶水¶
<pb:KR4f0005_WYG_081-3a>¶
汶水虹橋凍合津紐芽宿麥遲抽新心期鄧尉村前景¶
背指天孫雲外皴徃事緫堪愁渺渺無生底必滯塵塵¶
未㤀只有勤民念餘概空花付夙因¶
　　喜晴¶
春月希逢是喜晴(春月北方毎慮少雪/雪足始喜晴故云)喜晴最利在新¶
耕原田遍潤應囬霽莩甲辭寒自向榮薄凌(去/聲)一灣依¶
日脆徂雲㡬縷逐風輕初韶景色行行近似為江南馬¶
首迎¶
<pb:KR4f0005_WYG_081-3b>¶
　　燈窓¶
逺甸散暮靄西峯隐落日笳吹動幔城蓮檠朗氊室群¶
籟寂不聞景清神亦謐命筆欣佩文讀書期務實逰豫¶
貴有度宵旰所無逸景光足自珍棲心在專壹¶
　　師曠村¶
魯邑遥過師曠村於今誰識六篇存平治仁政伊予責¶
即景因思孟子言¶
　　䇿馬¶
<pb:KR4f0005_WYG_081-4a>¶
筞馬平原路不賖勤民生計問農家詰晨遵路消輕霧¶
薄暖迎人絢早霞㣲覺東風催弱栁定知南國待春花¶
行營駐蹕饒清豫浄几詩成日未斜¶
　　新甫山¶
傳聞新甫易宫山漢武求仙遇此間何事長生無大藥¶
茂陵秋樹鎻孱顔¶
　　䝉隂積雪恭依¶
皇祖詩韻¶
<pb:KR4f0005_WYG_081-4b>¶
東来不是為登封䋲¶
武南廵重劭農今日䝉隂仍積雪當年¶
聖藻並髙峯¶
　　䝉山¶
岱宗東来數百里或宫或霍伏還起蜿蜒一氣結䝉山¶
嶻嶭堂皇重見此惜哉濯濯乏喬柯牛山之木亦甞美¶
翠㣲風来生峭寒放乎琅琊意近是一逰一豫侯度昭¶
仿彿其招在角徴¶
<pb:KR4f0005_WYG_081-5a>¶
　　望䝉山雪色再成¶
崇巒積雪昔年同¶
聖祖廵踪景仰中奄有海邦為魯鎮果然山下出泉䝉¶
逢年民鮮飢寒色敦俗户多淳朴風百嵗熈和九州宴¶
自惟何以繼¶
鴻功¶
　　正月晦日¶
春月九十日於今孟月過知他百花未奈此一分何雪¶
<pb:KR4f0005_WYG_081-5b>¶
積寒猶峭日烘景旋和江南行已近詩思發人多¶
　　過沂州¶
此州前者灾尢重地䖏南逰衆水歸縱未目經心倍切¶
敢忘民務國斯依所欣逢嵗蘇千里豈冀呼㤙擁六飛¶
銀浦紅橋春日嫩髙風遐想浴乎沂¶
　　二月朔日¶
昨餞孟春今迓仲堂堂来者逐詩排䦨珊未至何湏惜¶
艶裔行臨豈不佳㡬日東風消積雪千畦冬麦彂新荄¶
<pb:KR4f0005_WYG_081-6a>¶
氊廬忩紙烘晴旭芸牘生香暫寄懐¶
　　沂州覽古¶
頹址荆蓁說武城絃歌昔日此聞聲牛刀小試猶崇道¶
况我寰區待化成¶
墾山飲水雙親樂簞食顔家較若何至行由来重文字¶
篇成十五尚云多¶
二䟽歸里散金錢此日䑓存憶昔賢可惜勞生蘓季子¶
何曽終保洛陽田¶
<pb:KR4f0005_WYG_081-6b>¶
臨沂聞是昔琅邪故里仍傳王氏家澤筆池湮誰汲古¶
蘭亭此去潄芳華¶
　　即事¶
入山覺冷出山暄歴歴青郊散曉暾所至連村問生計¶
大都百里異方言春寒且遲花兮栁嵗熟兼孳雞與豚¶
排日迎鑾羣接踵累年休養此元元¶
　　題禹王臺¶
沂沭不相見神規禹所餘自從歸以壑誰復歎為魚績¶
<pb:KR4f0005_WYG_081-7a>¶
豈資堙障功惟利㵸疏巍然石臺下即此溯權輿¶
　　憶梅亭¶
居洛思梅再抵揚法曺花下日徬徨春風古縣亭猶在¶
兩字標名萬古香¶
　　雁¶
春寒因致雁来遲行近江南始遇之於異類中真有信¶
勝同塵者但随時非蒐矰繳無須畏于澤棲眠任所宜¶
恰似去年清苑路目窮人字引遐思¶
<pb:KR4f0005_WYG_081-7b>¶
　　郯城道中¶
龜䝉迴望數峯尖大野風光取次拈人意貪程催馬䇿¶
晴曦送暖入車幨江聲迎客行行近詩趣和春旋旋添¶
老㓜初逢清蹕至羽林訶禁莫教嚴¶
　　示山東廵撫凖泰¶
　　所過蘭山郯城上年畧被偏灾之區見扶携而来¶
　　者雖無饑寒之色而室廬盖蔵究不逮他邑亟命¶
　　加賑並未經過而亦係偏灾之五州縣令分别加¶
<pb:KR4f0005_WYG_081-8a>¶
　　賑焉¶
蘭郯去秋潦蠲賑早施惠今来閱閭閻稍幸起凋敝尚¶
未臻盈寧終鮮盖藏計俗云民所艱青黄不接際念此¶
心怦怦豈靳沛㤙濟加賑有常經随宜善措置其餘五¶
州縣歉收與此類雖非目所擊民瘼豈有異貧户有等¶
差布澤應次第毋使吏胥侵向隅或弗逮庻兾蒼黎蘓¶
安心待逢嵗¶
　　雜言¶
<pb:KR4f0005_WYG_081-8b>¶
披沙以揀金金成非復沙一賤混汙泥一貴價無加其¶
始相依倚相去分不賖終乃千里隔豈識毫釐差沙仍¶
望金頋庸詎忘舊耶金謂爾無功我貴固足誇爾沙胡¶
不悟蓮子笑蓮花¶
　　入江南境¶
裊裊東風拂面春乗春鸞輅舉時廵江南至矣猶江北¶
我地同兮縂我民祗厪觀方懐保切豈難觧澤恵鮮頻¶
更欣餘事尋文翰秀麗山河發藻新¶
<pb:KR4f0005_WYG_081-9a>¶
　　暖¶
纔入江南半日程温暾暖氣面前迎絲鞭不裊東風軟¶
簷㡌輕掀曉日眀千里征人忘栗烈一時景物報芳榮¶
省方本欲知民事疾苦應須諮老更¶
　　恭依¶
皇祖示江南大小諸吏詩韻¶
聖人致熙皥鳯麟在郊棷而猶¶
所無逸廵方民隐剖扵今四十年盛典未行久藐予䝉¶
<pb:KR4f0005_WYG_081-9b>¶
業安負扆為元首繩武仰¶
仁皇承歡奉¶
慈母逋賦二百萬蠲除恵農畆乗春發行旌皮軒道㳺¶
後減從勅羽林修職戒典守閭閻期不驚比户相睦友¶
餘暇寄山水智樂仁者夀兹来匪豫逰¶
前徽勉無負¶
　　宿遷道中作¶
觀民展義舉時廵澤國非遥路少塵畢雨箕風從好惡¶
<pb:KR4f0005_WYG_081-10a>¶
小亷大法朂臣隣就瞻一任扶携至出入何須警蹕頻¶
底事初逢如舊識本吾宵旰繫懐人¶
　　賜兩江總督黄廷桂¶
迎鑾衛警蹕建節久旬宣體我勤民徳嘉卿率属賢何¶
須張錦帳惟喜閱鱗田細騐剛柔俗周諮豐歉年咸中¶
方有慶虚已自無偏此地人文盛還淳尚勉旃¶
　　㟃峿山¶
緑野平陵翠黛紋拂廬小對意含欣鍾吾漫道纔拳石¶
<pb:KR4f0005_WYG_081-10b>¶
早具江山秀㡬分¶
停蹕遥㸔峯對門夷嵏蘭若静風旛闍黎道左紛迎駕¶
想厭清閒未厭喧¶
舉目崇椒縹緲間愛他畵意已吴山東風筞馬尋前路¶
鞭影仍留片晌閒¶
　　麥¶
盻從兾兖寒遲茁看到淮徐綠滿田第一江山春好處¶
十分梅栁色徒傳漸漸他日應藏雉縷縷於今欲起烟¶
<pb:KR4f0005_WYG_081-11a>¶
此是千家餅餌計羽林馳騎戒紛填¶
　　駱馬湖¶
濟運輸天庾防霖安地行相機資蓄洩惟謹度虧盈洲¶
渚江鄉趣鳬鷗春水情六塘東達海切切念民生¶
　　度永濟橋¶
水退長橋未卧波垂鞭風裊跨虹過每聞行潦愁溢溢¶
蒿目疏治竟若何¶
　　示總督黄廷桂¶
<pb:KR4f0005_WYG_081-11b>¶
　　所過宿遷清河桃源三縣上年被水之區雖已加¶
　　賑兹經覽閭閻益切軫念亟命再加恩䘏並成是¶
　　詩¶
三縣雖加賑經臨倍切情䘏民寜過厚咨爾善推行貸¶
種休償責興耡莫誤耕所憐灾歉後歡忭馬前迎¶
　　隂¶
聞道江南春雨多東風無力奈雲何旅人縦未愁漸石¶
已覺濃隂両日過¶
<pb:KR4f0005_WYG_081-12a>¶
麥始勾萌綠色滋鱗塍含潤恰相宜若於三日前逢此¶
正望齊雲兾澤時¶
冝晴冝雨不輕談風氣田功未悉諳漫道溟濛礙韶景¶
不因花栁到江南¶
　　夜雨¶
夜雨入深更氊廬淅有聲却因詢土俗知亦利春耕地¶
脉應餘潤花枝欲向榮所嫌泥濘甚輜重慮艱行¶
　　見新耕者¶
<pb:KR4f0005_WYG_081-12b>¶
春郊叱犢一聲聲雨笠風蓑㝡廑情憶似燕南還早作¶
(去嵗保陽見新耕者/扵二月下旬故云)喜從淮北見新耕烟花千里都應¶
譲銍艾三秋兾有成望杏瞻蒲迎蹕路水田疆&KR0908;互縱¶
横¶
　　中河¶
駐輦近中河朱欄俯綠波羣歌漕運利永頼¶
聖謨多(運口向在仲荘我艘及皇祖指示命移於楊/家荘號為中河漕    商船利頼無窮云)繼¶
述夫何有遵循敢更過省方得知要遑復論其他¶
<pb:KR4f0005_WYG_081-13a>¶
　　晴¶
入境逢晴和兩日繼隂雨渡河快曉霽(是日渡/黄河)波平澹¶
容與黄流片刻過歡聲騰萬户人意即¶
天心益凛無逸所¶
　　楊荘閘恭依¶
皇祖詩韻¶
景仰¶
先猷志有餘¶
<pb:KR4f0005_WYG_081-13b>¶
御碑亭畔佇徐徐守而弗失由来事¶
前烈毋忘語豈疎¶
初晴暖日颺逰絲㡬里金隄翠葆移露冕茅檐頻借問¶
民艱要欲得周知¶
　　渡黄河¶
去嵗渡孟津兩岸隔五里今来渡淮安河惟里許耳岸¶
寛流則平河窄流斯駛南河防塞多時聞叠浪起而我¶
時南廵正逢晴日美盪槳越溜過安稳非昨比¶
<pb:KR4f0005_WYG_081-14a>¶
天心明錫佑¶
河伯黙相祉平陵川氣黄紛擁雲容紫蓊匌象實䧺詄¶
蕩波偏瀰永念平成功細度修防理¶
　　恵濟祠¶
玉構金堤神所憑瓣香展謁肅䖍増黄清淮乂常資佑¶
楗宻茭長敢恃能夢雨飄初逢曉霽靈風恬不致波興¶
漕艘来往稱庥應争奉馨椒潔享蒸¶
　　閱河示總督髙斌¶
<pb:KR4f0005_WYG_081-14b>¶
澤&KR0038;民生庶金隄¶
祖制垂来廵期善守底績貴無為持正裁浮議開誠集¶
衆思問予何訓示志在五言詩¶
　　恭依¶
皇祖覽淮黄詩韻¶
御碑亭畔滙清黄仰溯¶
塗山疏瀹方端拱九重遑自逸疇咨萬姓切如傷惟斯¶
繼述誠應朂亦曰流連慎戒荒髙堰重䝉¶
<pb:KR4f0005_WYG_081-15a>¶
皇考建千秋淮郡倚金湯¶
　　木龍¶
　　木龍制如鹿角枝梧交午其中編竹為障置急流¶
　　中水徑過而沙漸淤宋臣陳堯佐創為是法前代¶
　　治河者未得其用近河員李昞陳之總河髙斌斌¶
　　用之遂著成效朕臨視河工目擊其制詩以紀之¶
刋木遺来天用竒淤沙禦水両兼宜宻茭奚事搴横浦¶
曲岸居然漲逺涯鱗次常令波浪静蟠拏那許蜧蛟馳¶
<pb:KR4f0005_WYG_081-15b>¶
陳堯佐創髙斌繼績奏安恬制永垂¶
　　閱髙堰工有作¶
皇考重河防¶
神謨定廟堂帑金頒太府髙堰衛維揚濟運南輸北安¶
流清滙黄申咨惟善守千載固苞桑¶
　　洪澤湖恭依¶
皇祖詩韻¶
翠華六度事非虚昏墊常憂淮與徐疏導逺同神禹績¶
<pb:KR4f0005_WYG_081-16a>¶
至今民免歎為魚¶
　　閱河恭依¶
皇祖詩韻¶
清浦今来駐御營¶
神堯方畧仰天行河臣咨爾無多訓惟是丁寧朂守成¶
　　賜沈徳潜¶
水碧山眀吴下春三年契濶喜相親玉皇案吏今烟客¶
天子門生更故人别後詩裁經細檢當前民瘼聴頻陳¶
<pb:KR4f0005_WYG_081-16b>¶
老来底越精神健刼外胎禽雪裏筠¶
　　清江浦¶
春江鳯舸駐沙濱南&KR0038;風情領畧新白鶴紫霄皆福地¶
枚臯趙嘏両詞人韶光喜不藏堤樹綠意看将漾沚蘋¶
邇日寫懐多韻語得無民事閒(去/聲)咨詢¶
　　月¶
黄龍泊沙嶼素魄漾金波隄景清還創春宵遇豈多乗¶
流光瀲灔蘸影意延俄檣燭懸星㸃漁舟唱晚歌掬来¶
<pb:KR4f0005_WYG_081-17a>¶
應不濕印去本無訛即漸臨吴越宜人更若何¶
　　草色¶
渡淮逢草色景候北南分烘日生烟浪含颸蕩水紋栁¶
纔稊遜綠梅未放先芬何必王孫意東風著䖏醺¶
　　題釣魚䑓(旁有漂/母祠)¶
洴澼絖人識俊雄偶然一飯濟塗窮叢祠不㫁故鄉火¶
凍浦猶存沉釣風奚異三千六百軸(用李白歌/太公事)輸他濟¶
北榖城翁淮隂生死由巾幗是始須知以是終¶
<pb:KR4f0005_WYG_081-17b>¶
　　示江蘇學政荘有恭¶
從来庠序儲才地觀&KR0038;之光利用賓所貴清真兼雅正¶
莫容牛鬼及蛇神春華秋實崇經術廷獻家修重大倫¶
自是此邦文勝質丁寧致朂務還淳¶
　　恭依¶
皇祖閱河堤詩韻¶
廵法重華典歡承¶
長樂宫河防惟¶
<pb:KR4f0005_WYG_081-18a>¶
祖述民瘼更研窮石閘萬年固清江千里通¶
神堯復¶
神禹奕葉戴鴻功¶
　　過淮安城¶
初来南&KR0038;為觀民水郡臨堤筞騎廵富矣閭閻藏不匱¶
彬哉士庶許還淳就瞻特弛千軍禁感頌還憐一念真¶
共受春温抒愛戴豈辭膏澤及時頻¶
　　盆梅¶
<pb:KR4f0005_WYG_081-18b>¶
船窓拈詠對盆梅嫩日纔逢㡬朶開不是火攻尋下計¶
(北方盆梅皆用火薫始開/此則其自放者移於盆耳)多縁花信報先来一株已足¶
春風意萬樹行看香雪堆棹過沙汀廽望䖏也分踈影¶
得清陪¶
　　平橋¶
初駐逰龍第一程平橋騁望綠波平迎鑾黎庶肩摩溢¶
舟水相關喻衆情¶
　　風車¶
<pb:KR4f0005_WYG_081-19a>¶
水車較抱甕省力足機心後人仍謂勞風車機更深一¶
例龍骨轉犖确升旋沉曽不藉人工吹萬力所任青雀¶
泛中流夾岸排森森檣烏五兩輕輪旋不自禁翻聮偏¶
逞勢伊軋常騰音分疇吸白浪灌畝抽綠鍼阿香能豈¶
擅㢲二功堪尋我欲戒其巧實可助為霖我欲美其徳¶
恐溢滋浸滛五言識所見吁嘻懐漢隂¶
　　舟行¶
甓社菱絲春綠涵可人新意是淮南牙檣錦䌫千秋鍳¶
<pb:KR4f0005_WYG_081-19b>¶
蠏舎蝸寮一路探關切民依銘實念鋪張治道戒虚談¶
河防畧具無多示所慮更張率未諳¶
　　風颿¶
颿藉風以駛微則舟行遲風送颿以征盛則或過之往¶
者得順行来者苦逆施両可難為適一中貴其時天地¶
猶有憾巽二夫何辭¶
　　髙郵湖¶
淮南古澤國髙郵更巨浸諸湖率匯兹萬頃波容任灑¶
<pb:KR4f0005_WYG_081-20a>¶
火含隂精孕珠符祥䜟隄岸髙於屋民居疑地窨嗟我¶
水鄉民生計惟罟罧菱芡佐饔飱舴艋待傭賃其樂實¶
未見其艱亦已甚¶
　　船窓夜雨之作¶
聞道江南春雨多船窓㸃滴夜如何榜人預喜眀朝路¶
下水兼逢漲運河¶
零零淅淅滴波聲妙寫溟濛杳靄情今嵗春寒便開霽¶
曉看花未重江城¶
<pb:KR4f0005_WYG_081-20b>¶
髙飛逥雁下沙汀逺帶瀟湘音渺冥最是推篷望漁火¶
分眀烟嶼㸃踈星¶
北地常稀好雨滋設教溥被信稱時麥鍼芄綠二千里¶
畿甸闗心付寤思¶
　　晴¶
見未見今聞未聞北南風氣果殊分春逢雨易難逢霽¶
風送船行更送雲不獨耕犁免沮洳頓教征棹豁氛氲¶
眀朝便近維揚路隠隐遥眉列翠紋¶
<pb:KR4f0005_WYG_081-21a>¶
　　曉行¶
風恬喜晴眀貪行一程路觧䌫見踈星昒昕忽将曙漁¶
舟篝火眀晏眠猶未寤揚㠶破曉寒笑我何急務半嘗¶
行旅况半愛探梅趣¶
　　舟過髙郵¶
黄帽發謳歌樓船穏運河厪心籌澤國極目賞烟波春¶
色栁梅綻江城士庶多¶
聖蹤随處仰沙岸倚牂柯¶
<pb:KR4f0005_WYG_081-21b>¶
　　邵伯鎮¶
太傅堤存綠水潯恵方召伯頌棠隂蘭舟緩過思遺躅¶
絶勝東山絲竹音¶
　　舟行即景¶
天色湖光快曉晴水郵十里片時行新荑烟染㸔看重¶
宿霧晨消淰淰輕江北淮南經次第勾吴於越漸逢迎¶
徯来士女如相識我以為田愛此情¶
　　維揚覧古¶
<pb:KR4f0005_WYG_081-22a>¶
清晨觧䌫發秦郵落照維揚駐御舟岡有槍旗宛是蜀¶
山纔培塿亦稱浮建牙鎮静猶傳謝通守文章更紀歐¶
寂寞隋堤烟栁在秋宵誰見亂螢流¶
　　香阜寺¶
維舟對晚舂登陸臨初地水鄉經數程見山已快意土¶
阜縱無竒名與清凉配(是處俗名/小五䑓)文殊無小大而人紛¶
位置丈室暫㣶徨爐香綴烟穂¶
　　維揚雨泛¶
<pb:KR4f0005_WYG_081-22b>¶
風吹濕玉一絲絲廿里䢴溝畵舸移望裏平山烟外隐¶
到来初地岸傍宜已知利穡歡農父不用清塵謝雨師¶
(南方地濕率/無塵土故云)敬讀穹碑欽¶
聖蹟¶
承顔一例奉¶
慈帷(髙旻寺有宫/為奉寧夀)　(皇祖御製碑紀塔灣行宫/  皇太后南廵之故云)¶
　　髙旻寺¶
蘭若清蓮宇浮圖碧落天名灣真不愧(是䖏俗/名塔灣)埋雁亦¶
<pb:KR4f0005_WYG_081-23a>¶
堪傳未縱晴眀望誰㤀言象詮金山不速客暫爾隠江¶
烟(髙旻寺塔晴明可/見金山故戯及之)¶
　　塔灣行宫恭依¶
皇祖詩韻¶
南来逐處仰¶
重華此日重教韻和麻但得一心常守敬從知四海永¶
為家省方咨度惟耕織悅巳竒衺戒鳥花數宇行宫無¶
藻繢¶
<pb:KR4f0005_WYG_081-23b>¶
昭垂作法恐其奢¶
　　夜雪晨晴¶
雨寒催夜雪風息報晨晴觧事東皇恵生歡萬物情與¶
梅添朶纈積石潤雲英紆棹平山路同民惬此行(駐塔/灣行)¶
(宫之次日由維揚郡城至平山堂途雖稍/紆喜值新晴一慰士庶瞻就之願故云)¶
　　過維揚郡城¶
淮海維揚下下田兹㸔撲地聚人烟古今奚必無殊異¶
豐嗇從来有轉旋藏富於民欣按轡返華以樸憶陳編¶
<pb:KR4f0005_WYG_081-24a>¶
百年休養八埏靖致此其難益慎旃¶
　　花朝疉舊作韻¶
從来我意喜花朝花朝况值廣陵度春寒應為勒梅期¶
我到梅期曽未悮山茶紅艶水仙白次第東風不暫駐¶
迎人冶裔凑新晴撲鼻氤氲噴細霧旛勝底須人力巧¶
芳菲早領天工賦淮東乍参烟月春兾北徒傳桃李樹¶
喬柯落落獨無言詎與江梅較勝負¶
　　天寧寺小憩¶
<pb:KR4f0005_WYG_081-24b>¶
昨朝望裏雲烟渺今日坐覺春光舒阿大中郎留别業¶
優婁比邱得廣居鳥是南音真惬聽花欺北地無虚譽¶
平山更在綠雲外俯暢樓窓恰受虚¶
　　虹橋¶
綠波春水飲長虹錦䌫徐牽碧鏡中真在横披圖裏過¶
平山迎面送香風¶
　　平山堂¶
梅花纔放為春寒果見淮東第一觀馥馥清風来月牖¶
<pb:KR4f0005_WYG_081-25a>¶
枝枝畫意入雲欄蜀岡可是希吴苑永叔何曽遜謝安¶
更喜翠峯餘積雪平章香色助清歡¶
　　平山堂雜詠¶
鏡川經㡬曲艤棹陟山蹊蘭若真殊絶曽邀太白題¶
巖松無偃盖一一欲干霄禹貢還堪騐維揚厥木喬¶
江南山盡下淮北野無邉勝地誰名此歐陽兩字傳¶
玉梅香已發天竺紅且蒨冀北盆中珍尋常烟野見¶
齊諧以蜀傳茗葉未抽全且就携来種試烹第五泉¶
<pb:KR4f0005_WYG_081-25b>¶
　　咏平山堂梅花¶
平山萬樹發新花勝舉清逰兩可誇(平山向無梅兹因/南廵鹽商捐資種)¶
(萬樹既資清賞兼/利貧民故不禁也)試問歐公應可否相形鄧尉並横斜¶
憑㕘疎影生香趣未許歌鶯語燕譁不種牡丹種梅朶¶
殢財人亦厭繁華¶
　　江北雜詠八首¶
太公兵法世皆知何必三朝始授之東坡卓識曽標論¶
能忍故為王者師¶
<pb:KR4f0005_WYG_081-26a>¶
徐君心欲已心許冡樹髙懸百鍊氷泉下重生終不愧¶
全斯誼者祇延陵¶
誰云滄海變桑田社祀何傳傳以賢手署當時精藻鑑¶
韓稜應得楚龍淵¶
桃溝岸畔伍員里報楚匡吴兩鬢星不及包胥各行志¶
一誠七日泣秦庭¶
一飯王孫早識賢叢祠猶在故城邊可憐須賈綈袍贈¶
不在應侯未遇前¶
<pb:KR4f0005_WYG_081-26b>¶
漸臺守約義捐身千載貞姜誰與倫今日露筋祠畔過¶
挽頹喜復有斯人¶
廣陵故事盛元宵毛順還慚綵翠飄莭過落燈兼厭閙¶
無須法善駕虹橋¶
二十四橋明月夜清詞麗句數司勲玉娥詔我無雙景¶
不遣長空㸃片雲¶
　　渡江駐蹕金山¶
南廵行慶奉¶
<pb:KR4f0005_WYG_081-27a>¶
慈寧畫舸中流瞬息經浪静風恬賴江若琳宫福地藉¶
山靈西瞻𤓰渡長烟白東挹焦山逺樹青拱讀穹碑欽¶
聖孝法貽百世慎聪聽¶
　　初登金山得句¶
萬叠銀堆一㸃青到来曠若換塵形奔騰揚子原標勝¶
突兀金山更表靈刼外滄桑憑水閱空中樓閣借雲停¶
江天無盡心如爾頓使吟情入杳㝠¶
亭䑓俯瞰真無地星斗平臨别有天萬古豪吟誰造極¶
<pb:KR4f0005_WYG_081-27b>¶
一時勝覽若登仙方壺圎嶠逢今日伊闕轘轅㤀去年¶
而我先憂饒後樂何能福地久留連¶
　　逰金山寺用蘇軾韻兼效其體¶
平生不戒逰覽興西浮於洛東觀海輕舟風利過維揚¶
此間初識有江在中流嵽嶫如補陀八功德水澄無波¶
精藍信宿可留憩層樓阿閣何須多青雀黄龍盡收楫¶
笳吹笙歌送西日帆檣逺近掛紅燈照入江天星㸃赤¶
髯翁醉醒風雅魄竒句孤吟深夜黒(蘇詩有二更月落/天深黒及江心似)¶
<pb:KR4f0005_WYG_081-28a>¶
(有炬火明非鬼非/人竟何物之句)信耶非耶漫强眀律中要使神鬼驚¶
六百年來人莫識我偶拈賡荅風物濫觴逺憶巴岷山¶
土鼓雲門拳石頑清賞憑髙興未巳烹茶更試中泠水¶
　　試中泠泉¶
大江西来源接天流長入海於此成奔川孕精育秀乃¶
少蓄結為波心突兀之金山五行相生本母義詎因頭¶
陀裴氏方名傳互為其根仍妙合山腰湧出乳竇中泠¶
泉古稱第一今試品松枝拾取文火燃玉乳印心淡無¶
<pb:KR4f0005_WYG_081-28b>¶
滓雲漿入口飄乎仙飄乎仙風吹袂起左招浮邱右赤¶
松子平山第五拜下風浮玉中心洵無比而我廵方喜¶
遇此更慚惟辟作福惟辟玉食箕疇言不必髙談到斯¶
祗惟飲其水¶
　　金山寺恭依¶
皇祖詩韻¶
𤓰歩登舟風日和金山景槩實堪多此行詎止尋清賞¶
繩¶
<pb:KR4f0005_WYG_081-29a>¶
武思量應若何¶
　　題文徴眀金山圗¶
不到江天寺安知空濶竒携将親證取當境固如斯¶
　　登金山塔頂¶
拾級憑登雁塔尖北南形勝望中兼髙盤鸛鶴天風勁¶
下鎮蛟龍江窟恬造極真教諸慮静到斯何必百憂添¶
許多勝概吟無暇歸棹重臨擬細拈¶
　　江月¶
<pb:KR4f0005_WYG_081-29b>¶
水月亦常見江月見乃初我来望後夜娥御来徐徐坐¶
待破初更乍覺金波浮(叶/)焦山及象山對峙海門虚團¶
團爛銀鏡髙懸只須臾擊鼓罷馮夷吹浪戢天吴鱗昆¶
及甲族攝仰光眀珠擬欲問纎阿三山究何如水仙乗¶
赤鯉導我親證諸長揖謝未能勞逸終殊途¶
　　自金山放船至焦山用蘇軾韻¶
東坡才富大厦耽錢塘通守遵江南豪詞强韻寄磊落¶
醉酹江月對影三我乗陽氣行時令吴趨越若廵農蠶¶
<pb:KR4f0005_WYG_081-30a>¶
黔黎愛戴任瞻就何徳致此翻懐慙金山泊舟憩信宿¶
頭陁巖畔窺澄潭放舟焦山符勝賞長歌快誦心先酣¶
興来走筆步其韻何殊喚起髯翁談底須樓觀壮浮玉¶
但愛松竹籠虚龕江山本色乃在此静寄飽厭山泉甘¶
從来逺逰志士志豈辭多取貪夫貪餘杭此去讀竒作¶
綴辭拙速吾猶堪江風五両送征棹青雲廻望封禪菴¶
　　逰焦山作歌¶
金山似謝安絲管春風醉華屋焦山似羲之偃卧東床¶
<pb:KR4f0005_WYG_081-30b>¶
坦其腹此難為弟彼難兄元方季方各騰聲若以本色¶
論山水我意在此不在彼㣲風入江縠紋起從臣告我¶
逰應止橋安舟險有名言曉人何不當如是(叶/)須㬰風¶
息日纔辰焦先望幸意已勤輕舟減從聊攬勝不教警¶
蹕呼紛紜三詔祠邊撫遺蹟瘞鶴碑側尋殘文交枝萬¶
樹蔽白日造極俯瞰干青雲江聲澎湃山色氤氲東西¶
亘界南北區分一條白水無斷續両岸青山相吐吞焦¶
山之逰不虚云詩成用詔聞未聞¶
<pb:KR4f0005_WYG_081-31a>¶
　　三詔洞¶
衡泌棲遲風尚清蝸廬焚後一身輕千秋洞口傳三詔¶
遁世㣲嫌未遁名¶
　　焦山古鼎歌和沈徳潜韻¶
造物精氣屯於屯周宣石鼔此仲昆二物不共滄桑變¶
似與姬氏留乾坤昔步太學撫十列今来浮玉瞻獨存¶
詎嫌梵唄雁堂寂飽諳世態龍宫蹲禹鑄九鼎象百物¶
魑魅魍魎褫神魂周衰楚乃問輕重定郟沉泗紛迹痕¶
<pb:KR4f0005_WYG_081-31b>¶
何似鐫泐傳世澤眀標五字無多言(鼎上有錫廷臣世/恵五字見徳潜詩)¶
是時風露正澄霽昨夜丁甲已揩捫初如天閶闢虎豹¶
復如地軸巍崑崙坐令百慮静一旦瞥見法器當空門¶
歊雲吐景耀光采沕沕穆穆胚渾渾底須石鼔合豐劍¶
千秋宜鎮化人園奸相覆餗何取此誠哉利足使智昏¶
韓蘇大筆彼兼擅徳潜長歌此獨論從来詩人志磊落¶
要令一發萬氣吞山頭時見鸞鶴下江面静閱羲娥奔¶
徳潜强韻我歩元奚用君門排九閽¶
<pb:KR4f0005_WYG_081-32a>¶
　　甘露寺和蘇軾韻¶
江曉風始息山芳春未䦨江山有佳致助我尋清歡三¶
詔别隐士萬騎擁材官捨舟而遵陸快控青驄鞍左右¶
綠麥畦曲折朱木欄比日多舟居乗馬意為寛南仰峯¶
嵂嶊北俯波渺漫尋筏歩初地㕘旛標刹竿湧出宇寫¶
蓮蹲来石貌羱蒲牢傳天監年月精鐫鑚其西踞算峯¶
卧龍籌阿瞞其東接象嶺鎖鑰壮雄觀六朝此割據訓¶
練列卒團蕭梁更佞佛云益功徳瀾長廊扶㠎嶪拾級¶
<pb:KR4f0005_WYG_081-32b>¶
暫逰盤居然得所思古殿猶善完猊鼎噴都梁鯨旛剪¶
綺紈荘嚴獲福果俗僧多誕謾天人下山莭雲中翔且¶
跚忽為驂者龍忽為翥者鸞如夢幻泡影一語真不刋¶
小閣冠峯頂拂拂天風寒長烟一空碧騁目窮江干衛¶
公柏何在空傳枝屈蟠更聞葬舍利七粒已出棺當時¶
頗樹黨布金徒致歎地下遇董狐應悔跡未刓東坡詩¶
中仙五字留吟安豪氣驅雄才力敵扶摇摶倚韻成長¶
篇非欲為其難梅花率已發梅子何時酸重来應首夏¶
<pb:KR4f0005_WYG_081-33a>¶
無何一指彈¶
　¶
　¶
　¶
　¶
　¶
　¶
　¶
<pb:KR4f0005_WYG_081-33b>¶
　¶
　¶
　¶
　¶
　¶
　¶
　¶
御製詩二集巻二十三¶
