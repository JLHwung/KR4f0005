# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:11.020249
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷八十五
<pb:KR4f0005_WYG_143-1a>¶
欽定四庫全書¶
御製詩二集卷八十五¶
　古今體八十五首(己夘三/)¶
　　夜雨(二月二/十三日)¶
濃隂入夕雨聲稠漸喜廵檐砌水流未至望恩已被澤¶
敢圗後樂祗先憂問知潤地深三寸數(上/聲)到殘更第五¶
籌詰旦同雲猶不散㣲寒醸作六花浮¶
　　曉雪¶
<pb:KR4f0005_WYG_143-1b>¶
曉寒凝雪舞長空融地原如落雨同綴樹氷花留片刻¶
訝㸔梅蕊綻東風¶
　　雨後御園閒泛¶
雨後園林潤意含溪山㡬曲似江南好春景得未曽有¶
幾暇烟舟試一探¶
云未曽經有亦曽去年春雨也頻仍夏初原是愁希澤¶
(北方例望春雨今兹甘澍致為霑渥然客春得/雨故優而初夏仍不免望澤愁農無已時也)念此吾¶
惟倍凛兢¶
<pb:KR4f0005_WYG_143-2a>¶
凛兢遑敢事逰盤况復官軍未解鞍何日&KR0624;酋雙繫頸¶
時和兵偃始心寛¶
　　峭蒨居¶
雨後晴和碧蘚滋破顔桃朶笑嶔嵜今年二月停行蹕¶
欲閲園庭春所宜¶
　　琢雪丆¶
激水行石巖亦藉自然勢乃知非天成人力艱位置刻¶
削峭蒨間&KR2428;濈湍流墜雪色與雪聲憑窓納佳致追琢¶
<pb:KR4f0005_WYG_143-2b>¶
詎人工易簡原物備六花誰剪裁害不視此義¶
　　賦得溪月松風¶
松下溪邉三架冝¶
奎章四字掲簷楣(扁額乃書也/皇考御)毎從弄月吟風際常切¶
望雲就日思陶冶性靈非獨樂推遷嵗月有餘悲升堂¶
未易窺¶
神㫖道筦天倪藴莫遺¶
　　題韻松齋¶
<pb:KR4f0005_WYG_143-3a>¶
翠隂謖謖響頻興清韻能令萬慮澂貞白雖然留故事¶
髙樓未擬建三層¶
　　愛山樓¶
因迥為髙易依山得閣清所欣此樸斵奚事彼雕甍泐¶
嵃窓中納崥崹砌下平毎懐仁者樂益切體元情¶
　　倪瓉梧竹秀石¶
梧如過雨竹摇風石丈相依氣味同四百年來傳墨戯¶
展觀濕潤鎮濛濛¶
<pb:KR4f0005_WYG_143-3b>¶
　　降㫖加賑甘省被灾州縣詩以紀事¶
　　甘凉為西陲轉饟孔道土瘠而風醇其民受直執¶
　　公旬惟謹給復蠲逋之詔嵗既数下其偏隅以薄¶
　　祲告者廩餼優䘏訖於夏五顧念時未登秋節方¶
　　届閏心有慜焉申命貸之牛種仍予展賑三月庶¶
　　㡬綏我蒼赤資彼青黄即事攄懐以當咨牧¶
凉肅窮邉末鮮逢温飽家何當運餉苦更抱被災嗟討¶
逆非容已思艱詎有涯豁征明嵗預繼賑到秋賖不窘¶
<pb:KR4f0005_WYG_143-4a>¶
寧無窘雖加可再加所希歌載戢萬户樂休嘉¶
　　賜鄒一桂¶
懐鄉念率老年縈弗許翻嫌不近情一晌陛辭雙淚下¶
原猶戀闕可憐生¶
簮纓歸里榮依舊花鳥怡情樂正賖吴下詩人應好在¶
(謂沈/德潜)白頭相聚話烟霞¶
　　詠周鸞刀¶
千年出土物一握有鈴刀在禮崇修古於詩詠啟毛銛¶
<pb:KR4f0005_WYG_143-4b>¶
鋒乆藏用素質自無撓爼豆肆將後曽綏介福叨¶
　　夕雨(二月二/十八日)¶
夕雨為寒飛片霙剛欣旋怕聼風聲明知澤潤晴無礙¶
未免猶稱可惜生¶
　　題趙孟堅水仙二首¶
琢玉相金態出塵絶代仙王孫如解珮合是洛川邉¶
雪裏目盈潤風前鼻過馡漫嗤工刻削無縫本天衣¶
　　油菜¶
<pb:KR4f0005_WYG_143-5a>¶
紫光閣前油菜青御河橋下春水渟邇日春膏實慶幸¶
一夜風顛意不寜¶
　　望瀛臺未至¶
執豕修宫祀(舊制祭則謂神於坤寜宫三月九/月朔日    之大祀益敬謹将事)儲牛逮¶
藉田(以三月初/七日耕藉)必躬伊古訓清蹕以時旋帯水盈盈隔¶
凝雲漠漠連三壺疑在即宛似望瀛仙¶
　　述懐¶
勤逺非夲意乗時賴¶
<pb:KR4f0005_WYG_143-5b>¶
天佑予曰有禦侮予曰有奔走凖夷永蕩平敢詡武德¶
茂夤縁討逆&KR0624;戰勝頻㨗奏重賞實未惜神勇亦屢遘¶
逼巢堅城下强弩致逗遛羽檄繼進軍重圍急援救夾¶
攻士氣張况當叠破㓂肉薄豈不易傷衆予心疚以此¶
合稍戢齊力圗其後惟是閲時乆待秋乃功就枕戈衆¶
效忠擊鼓吾哀鬬焦勞分所當萬方均在宥厪彼此詎¶
忘惕乾惟益懋¶
　　上已日悦心殿¶
<pb:KR4f0005_WYG_143-6a>¶
終風三日息春氣轉淑和從來稱上已便以臨瓊華朶¶
殿冠嶔嵜下視萬民家載舟毎凛予流盃底襲他過雨¶
栁絲青山桃欲綻花目前縱澤潤此後知如何悦心詎¶
易言惟覺憂懐多¶
　　㸔畫廊口號¶
佳處真延視聼娱蜃窓攬景坐斯須亦無絲竹非觴詠¶
漫認蘭亭修禊圖¶
　　雲岫厂¶
<pb:KR4f0005_WYG_143-6b>¶
坐來怪底濕衣襟却見英英出碧岑一縷欲飛何處去¶
定知瓊島作春隂(是處近白塔山永安寺/舊傳所謂瓊華島也)¶
　　題畫舫齋¶
畫舫乗來畫舫齋是同是異費安排虚舟若悟南華㫖¶
所遇欣之總大佳¶
　　賦得濠濮間¶
峭蒨青蔥表澄漪綺碧潯聊因搆樸屋詎欲擬華林俯¶
仰得天趣沖融散逺襟生機含水石静度逮魚禽信矣¶
<pb:KR4f0005_WYG_143-7a>¶
堪明志于焉亦㑹心六朝非所企渭上倘容尋¶
　　鏡清齋¶
池上搆齋虚池光漾綺疏詎将形示物每以鑑開予照¶
膽何須爾澄懐祗淡如設誠因水喻亦欲戒無魚¶
　　王紱古木竹石¶
骨立稜稜如古德角穿㦸㦸是龍孫請㸔枯淡蕭騷處¶
爾許生機箇裏存¶
　　豐澤園演耕¶
<pb:KR4f0005_WYG_143-7b>¶
嵗舉何須習由來為重農¶
聖人家法示吉亥¶
祭期逢雖弄田惟敬不衡畝自從所希膏澤溥寰㝢兆¶
崇墉¶
　　春耦齋漫題¶
習耕罷偶憩閒齋釦砌紗疏清且佳念到茅簷力作者¶
多慚愧那更紓懐¶
　　詠液池鳬雁¶
<pb:KR4f0005_WYG_143-8a>¶
匪因慕稻粱亦弗慮矰繳禽中大隐乎液池寄所託(一/解)¶
鎩翮鶴立岸垂涎鳬雁樂造物夲無私於何殊厚薄(二/解)¶
烟波任翺翔何異衡湘若設為子路拱三嗅應必作(三/解)¶
　　澄懐堂¶
書堂搆豐澤七十有餘年佳境春光駐¶
聖人寳額懸(堂額御筆皇祖/        也)席珍常接引(康熈初年儒/臣率於此進)¶
(講/)義府足周旋詎止羮墻慕紹聞勵勉旃¶
　　香扆殿¶
<pb:KR4f0005_WYG_143-8b>¶
環瀛南面據崇基建置猶傳勝國貽金界樓臺思訓畫¶
碧城鸞鶴義山詩茁庭祗合三珠樹漾牖宛同百子池¶
未及澄懐淳樸也毎因閲古率評時¶
　　千尺雪¶
寒山憶昔曽題句臨瀑三間教仿為清暇偶來参耳觀¶
原同聼雪閣聼時¶
　　五君子歌再疉舊韻題錢維城畫¶
一桂花卉夲専家進於山水参真性維城山水已擅塲¶
<pb:KR4f0005_WYG_143-9a>¶
俾兼花卉詎奚病要之渉筆總末事貴乎得神聊適興¶
五君子圗剏衡翁風人寓意傳毛鄭張初(初倣此圖若/靄實首被命)¶
(見舊/集)鄒繼(一桂亦有此/叠韻題之)今則錢藝苑聨芳叔仲孟譬若¶
竹林詠五君山王被斥識果正貞(松/)虚(竹/)蒼(栢/)信(梅/)及¶
幽芳(水/仙)人如此寧不明政¶
　　詠宋時白玉桃盃三首¶
瑶池桃式峚山琳泛索宣餘御酒斟共醉浣溪亭上月¶
風霜五國那縈心¶
<pb:KR4f0005_WYG_143-9b>¶
解遺鉤縧翻種禍他人獻盞識忠臣(事見元史/伯顔傳)腹心奚¶
待案無騐貝錦由來詠寺人¶
典守中人乆弆存明明考據見江村(錦匣識語髙士/竒書盖彼所進)荆¶
凡總屬雲烟幻笑我無端此綴言¶
　　耕耤日祭¶
　先農壇¶
有事祈¶
神佑無非仰¶
<pb:KR4f0005_WYG_143-10a>¶
帝臨方壇修¶
毖祀姑洗協元音農務将興候身先要必欽况曽艱臘¶
雪益切望春霖三獻遵伊古四推匪自今(四推之禮始/自    皇考)¶
(率成/典制)黄雲落土雨踧踖惴彌深¶
　　題范子岷牧牛圖¶
　　巻後䟦者用禪語而不精故亦以禪語題之¶
或曵耕犁或散閒陶家寓意不言間若論夲分相應句¶
便見終須悟八還¶
<pb:KR4f0005_WYG_143-10b>¶
菽食繒衣底用渠軟沙嫩草綠隂餘君家水牯猶勤牧¶
格五雙童樂莫如¶
　　清明日拜謁¶
安佑宫¶
昨嵗¶
夀皇思莫窮今年寒食御園中親支率領謁¶
安佑駒影推遷信幻空已覺烟含隄栁綠誰憐風妬塢¶
桃紅東西瞻眺¶
<pb:KR4f0005_WYG_143-11a>¶
二陵邈不隔精誠一念通¶
　　五福堂六韻¶
春光酣百六景物逗吟憑園内此堂古¶
祖㤙¶
皇考承(堂名賜也皇/祖所)翹心思好徳¶
聖意示含𢎞竹埭琳瑯峙蘭池綺縠澂對時常契㑹肯¶
構敢云能歛錫遵¶
前訓欽哉朂繼繩¶
<pb:KR4f0005_WYG_143-11b>¶
　　得全閣¶
髙樓碧沼湄萬景攬無遺水面風來際天心月到時文¶
章假大塊圖畫得神姿益賛通為政吾猶戒在兹¶
　　雲竇¶
假山夲人工頗有天然致一例㠎嶫間亦復蔚靉霼静¶
室據其巔與雲為幻戯設擬蕉芽空未悟棗葉細¶
　　小石林¶
石林精舍構田盤亦有虚齋納翠巒何事須彌名曰小¶
<pb:KR4f0005_WYG_143-12a>¶
可知芥子較猶寛¶
　　玉蘭堂二首用蟬聨韻體¶
瓣想宣毫玉想神書堂應付草元人偶來恰值花開候¶
仍是去年此際春¶
栗陸以來批判春花中南史屬斯人勝他梔蠟其言者¶
牛鬼蛇神嚇鬼神¶
　　御園漫題¶
西抺東塗亦有年御園詩債轉㤀旃徒因欣矣其所遇¶
<pb:KR4f0005_WYG_143-12b>¶
率竟失之於目前(邇年來如香山萬夀山静明園偶一/逰歴輙成数什而日日居御園中其)¶
(作反少故/戯及之)詎我歡新猶芥蔕問誰温故與周旋進斯惟¶
是㤀言好㡳事南華更著編¶
　　風¶
燈宵歴歴鳴條無率欣巧避烟花敷爾時雖樂念别紆¶
得非蓄勢有待乎春之德風寜容缺來徐或不致決裂¶
泠泠習習一散之動摇亦足助甲拆仲月倐過三月臨¶
展轉已切望春霖顛風乃日鼓其怒敺雲雨(去/聲)土愁予¶
<pb:KR4f0005_WYG_143-13a>¶
心愁予心何時已土囊堀堁蓬蓬起一屈一信早則明¶
其理先期毎懐憂處順未敢喜吁嗟風乎曷少止¶
　　詠貝葉經六韻¶
貝多羅葉玉刀裁□(讀作/卍)宇真經萬徳賅妙覺人天開¶
象教阿含滿半出峰臺詎曽白馬装䭾至的是祥雲擁¶
䕶來西土髙僧纔畧識(今之喇嚒所識者乃番字經若/天竺大梵雖博學髙僧不能全)¶
(識/也)波旬外道早全摧金繩什襲守惟甲寳笈韜珍音亦¶
雷寂静法輪無盡義情無情共演根荄¶
<pb:KR4f0005_WYG_143-13b>¶
　　王紱林泉道古¶
水軒對坐𣙜尊盧貌古神全道以腴却笑兩賢千載下¶
消聲價祗百青蚨(巻中張照識云以二百/文錢購得故戲及之)¶
　　賦得為君難六韻¶
　　圓明園勤政殿後楹¶
奎題髙掲盖我¶
皇考取魯論為君難語¶
御書箴座者也由一言興道之幾見千聖傳心之要於¶
<pb:KR4f0005_WYG_143-14a>¶
　　以對揚¶
榘訓黙契¶
清衷視子玉銘系有恒藴古篇呈大寳瞠乎後矣其奚¶
　　足云爰憑乙夜書紳敬藉五言綴簡¶
宣尼著明訓曽未試躬行¶
身體惟¶
皇考¶
手書示後生絶勝銘几杖詎止見墻羮辤約義賅富思¶
<pb:KR4f0005_WYG_143-14b>¶
艱圖易亨勅幾所無逸保泰凛持盈三字垂¶
家法萬年奉永清¶
　　飛雲軒¶
髙軒疎朗似飛雲無意書題著桂棼却幾烟花悦曽我¶
祗饒宵旰惕為君即今正厭終風盛鎮日空愁散靄紛¶
雲爾飛來慢飛去悶増劇欲易其文¶
　　含韻齋口號¶
砌下玉蘭都鬯開鏤銀窣堵白皚皚恰宜齋額顔含韻¶
<pb:KR4f0005_WYG_143-15a>¶
畫格詩情此字該¶
　　存素齋¶
方塘階下即滄浪簾捲疑垂一桁湘設使了知繪事後¶
便當直號起予商¶
　　桃花春一溪¶
水裔桃之華灼灼恰似琳池浸霞脚東風慣與作参商¶
祗見其憂那見樂落英繽紛如印泥宛轉桃花春一溪¶
髙楼溪上契妙悟空色色空¶
<pb:KR4f0005_WYG_143-15b>¶
軒篆題詎必武陵無雜樹漫擬江南淮口渡烟花世界¶
幻三千到此㣲塵無用處㤀物之極同物悲¶
調御神權誰則窺我惟仔肩凛佛時好春花事非我知¶
毎見蓬蓬風善妬不惜花零惜雲去¶
　　影山樓¶
瀟灑山楼號影山毎來消得片時閒難拈七字徴名象¶
為(去/聲)在虚無縹緲間¶
　　河南山東廵撫各報得雨詩以誌事¶
<pb:KR4f0005_WYG_143-16a>¶
仲月霏雭&KR1854;潤未一犁暨清明乃大風其占雨艱致邇¶
來日蓬蓬落土騰隂翳憂心慮三農問夜誰能寐曩者¶
宻雲興望勞幾㸃墜何幸即此隂釀澤齊鄭地齊鄭亦¶
我民况以麥為嵗兩處各騰章三寸均霑被思遥額手¶
慶撫近顰眉惴慶不抵惴苦誠慰以為愧¶
　　詠木鉢¶
擁腫乖繩墨誰施月斧修居然五石瓠那数一株榴虚¶
滿皆如願色空莫可求堪因遺闡士渡海不驚鷗¶
<pb:KR4f0005_WYG_143-16b>¶
　　題鄒一桂聮芳譜即用其韻¶
　　　九英梅　三妙杏¶
紅白雖殊風度近英還稱九妙惟三最冝軟節初過了¶
一例知春枝是南¶
　　　丁香　綬帯¶
紆紫拖金又一時昌昌得意向陽枝那知鄒浩春遊倦¶
清夢何曽到玉墀(鄒浩有詩云拖金曵繡倦/曉班何似布褐暖且寛)¶
　　　貼梗　垂絲¶
<pb:KR4f0005_WYG_143-17a>¶
誰傳小字出花叢貼已青絲試信風綰得三郎情越膩¶
江梅祗合上陽東¶
　　　碧桃　赤蘭¶
世間何事不浮雲桃白蘭紅且任紛欲識蘭桃真面目¶
華嚴香海徹聞熏¶
　　　含笑　忘憂¶
拈來應示飲光儔微笑匪欣亦匪愁空色色空都置却¶
憂憂笑笑且随流¶
<pb:KR4f0005_WYG_143-17b>¶
　　　金錢　木筆¶
阿堵牀頭堆任盈惟欣㸃筆擁書城笑他秉燭渾成俗¶
起早何妨破五更¶
　　　金絲荷葉鐵線蓮花¶
花亦濓溪葉亦田繡成絲線定鍼仙看來却擬詢毛鄭¶
知在國風第幾篇¶
　　　洋茶　畨菊¶
黄是書雲紅是霞殊方偏自有竒葩可知陸羽茶神宅¶
<pb:KR4f0005_WYG_143-18a>¶
合近陶潜處士家¶
　　　觀音栁　羅漢松¶
安名立字綠兮紅大士如如付至公聞思(去/聲)脩圓權濟¶
物應真還覺未㤀空¶
　　　春羅　秋紗¶
簇黄纈綘不須裁織自女夷神杼來封十八姨善相妬¶
紗羅消得錦成堆¶
　　　白荼䕷　紫躑躅¶
<pb:KR4f0005_WYG_143-18b>¶
格態休嫌特不同春驄小歩轡璁瓏斟來鑿落銀為色¶
恰似聖賢時一中¶
　　　蝴蝶　杜鵑¶
飛來花裏竟如花啼向霞邉豈異霞夢醒莊生猶几上¶
愁吟杜老鎮天涯¶
　　　玉簮　金盞¶
閙掃装成嚲鬢窩一枝斜掠不須多邉旁早有㣲醺者¶
那藉生紅酒面波¶
<pb:KR4f0005_WYG_143-19a>¶
　　　雞冠花　鳯尾草¶
草草花花各色形菀枯無過閲推蓂雒陽牛後如相較¶
絳幘羞他立曉庭¶
　　　火石榴　水木樨¶
亦肖臯塗亦號榴勝饒真者占前頭漫訾薄植原來小¶
杯水何妨芥子舟¶
　　　僧鞵菊　佛座蓮¶
神韻蓬蓬如逺春是云合相是分身一生行脚事已畢¶
<pb:KR4f0005_WYG_143-19b>¶
坐證蓮華座上人¶
　　　秋海棠　木芙蓉¶
北墻灑淚意偏慵寂寞寒江咽亂蛩㸃綴若無之二者¶
凛秋祗合喚窮冬¶
　　　芊芊活　滴滴金¶
芊芊活潑正懐新滴滴金堆那慮貧買得十分春箇裏¶
却稱此外更無春¶
　　　鹿蔥　龍爪¶
<pb:KR4f0005_WYG_143-20a>¶
白茅底用包野麕雲中見爪非凡鱗借一忽復瞻兩角¶
逰仙不是蓬蒿人¶
　　　懐素蠟梅　楊妃山茶¶
雪裏春前都耐寒深黄淺絳鬬江干清凉凡艶分仙俗¶
繪出憑人著眼看¶
　　詣¶
　黒龍潭祈雨述事¶
憶昔雍正年¶
<pb:KR4f0005_WYG_143-20b>¶
北郊頻¶
命代爾時常苦旱䖍求随¶
禮拜無能慰¶
宸衷致誠遑敢懈日日趨醮壇好景誰知愛毎當大祭¶
臨進宫預齋戒¶
問此拈香不(平/聲)謹奏兩不廢是即¶
誨祈年一思感五内(其一/)¶
逮予登大寳何年弗望霖北方例春旱渺渺愁予心以¶
<pb:KR4f0005_WYG_143-21a>¶
此舉¶
常雩籲恩仰¶
帝臨入夏得渥霑雖無救麥鍼大田常可冀懐畧紓秋¶
深(其二/)¶
去冬乏三白春雪纔畧霑是難俟夏至早覺愁弗堪常¶
年種已播今則待舉鑱時較昔益促心猶昔更慚亦知¶
凟匪冝吾誰欺¶
靈潭(其三/)¶
<pb:KR4f0005_WYG_143-21b>¶
　¶
　¶
　¶
　¶
　¶
　¶
　¶
御製詩二集卷八十五¶
