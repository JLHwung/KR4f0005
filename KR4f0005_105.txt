# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.991997
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷四十七
<pb:KR4f0005_WYG_105-1a>¶
欽定四庫全書¶
御製詩二集卷四十七¶
　古今體八十六首(甲戌三/)¶
　　偶題¶
蘓李真稱神理超曹劉未覺古風遥三唐已自相沿下¶
何用流波說四朝¶
　　詠漢玉圖章¶
良瑶誰得亂繆篆獨超羣抑埴傳遥代瑰奇焕秘文堯¶
<pb:KR4f0005_WYG_105-1b>¶
年垂寳露虞旦爛卿雲介紹客卿侣彬然挹古芬¶
　　題張宗蒼畫¶
蒼山紅樹裡流水側崖顛獨倚危亭坐如安空界禪遥¶
源白雲外别業緑筠邉世上無名姓誰希續列仙¶
　　玉泉山見新耕者¶
遲日尋芳到玉泉含胎花信欲嘕娟虛窗納逺聊披景¶
沃壤融膏見種田已盼雨靈亟顒若乍看土潤為欣然¶
山容水態田盤似所得今朝逈勝前¶
<pb:KR4f0005_WYG_105-2a>¶
　　山桃始開¶
嫣然度索放和嬌頭踏羣芳報節韶只有東風偏慣妬¶
蓬蓬底事不相饒¶
　　題張宗蒼夏山圖¶
好山濃若滴灌木翠如流雲起知將雨風来乍似秋展¶
書惟靜客鎮日坐髙樓何必稱王粲曽無羈世憂¶
　　湖上¶
湖上青韶漸可憐新波晴旭漾澄鮮花將放蕊明思雨¶
<pb:KR4f0005_WYG_105-2b>¶
栁已舒條暗惹烟踏浪錦鳬空際去尋芳粉蝶宻中穿¶
溪山好值春光富妙理清機日細硏¶
　　白山桃¶
綠蕚已稱謝脂粉素華偏自舞媻姍不因嚴節從頭校¶
㡬與寒梅一例看¶
　　鳯凰墩放舟由長河進宫川路攬景雜詠¶
一篙春水漾文舟便泛長河達帝州山色溪光相罨畫¶
湖心小憩鳳凰樓¶
<pb:KR4f0005_WYG_105-3a>¶
青蒲白芷欲浮波栁態花姿即漸多底識明湖不相譲¶
六橋一帶逺烟拖¶
垂虹迸水落銀塘小擬洪湖石堰長恰有侍臣董事返¶
秋災細詢厪維揚(時總督䇿楞董築南河堤/工事竣復命隨侍舟次)¶
㡬曲川途緑栁堤遥聞鐘磬出招提今朝不必維舟訪¶
黙識禪房有舊題¶
　　瓊島春望¶
太液池邉瓊島嵬登臨縱望氣佳哉新蒲弱栁髙低緑¶
<pb:KR4f0005_WYG_105-3b>¶
杏蘂桃花次第催玉筍含隂隱壺嶠銀奩倒影畫樓臺¶
萬家春樹皇居拱生計籌量日㡬迴¶
　　偶成¶
無稽及弗詢勿聽亦勿庸重華以命禹心傳繼神宗仲¶
尼稱好問邇言察用中好察隣庸聽邇言詎盡公典傳¶
似枘鑿繹思異實同¶
　　即事¶
曉喜濃雲布四宇無何堀堁變終風土膏固不妨春種¶
<pb:KR4f0005_WYG_105-4a>¶
未免先時意已忡¶
　　暮春漪瀾堂¶
岧嶤峙穹塔衍漾浮液湖畫樹疉峯稜緑縠周堂除白¶
烟帶嫩栁紫茸發新蒲繢藻潛遊鱗梯浪起飛鳬妙趣¶
上下察神詮動植俱三歎吾與㸃言志何傷乎¶
　　三月三日¶
逼閏節猶寒上巳花始發馬射古所稱袚稧今久歇王¶
謝文㑹豪張庾佳辭越纔喜春雲濃可惜終風勃無心¶
<pb:KR4f0005_WYG_105-4b>¶
玩芳華惟是厪耕垡¶
　　錢維城林塘泛艇¶
葉舟泛空闊去住隨所如不擬瀟湘意嫌襲弔三閭¶
　　梅有後桃杏而開者詩以嘲之¶
盆梅本自放嚴冬但是薰培出温室山&KR1431;牡丹冬亦開¶
豈曰耐寒其本質南方有梅北方無造物異視詎理乎¶
墻根向暖試種植頗得滋榮三五株緋桃綘杏爛澷矣¶
纔綻蘂珠一兩爾或云氣候究不同江國原報春光始¶
<pb:KR4f0005_WYG_105-5a>¶
若然遇寒終變節逐炎何以稱髙士隱覺清友向人言¶
南方之强理如此¶
　　御園暮春即事¶
年来翠輦每乘春農扈瞻蒲事省巡仙苑恰欣值清暇¶
可無藻句答芳辰¶
山桃正放樹梢紅洞口源頭宛轉通慣被封姨作媒糵¶
蓬蓬鎮日厭顛風¶
鳴鳩喚雨鵲呼晴愛聽鳩音厭鵲聲宴坐閒齋叅耳觀¶
<pb:KR4f0005_WYG_105-5b>¶
物無分别概人情¶
新波曲岸板橋横仙樹真花景正明緩棹湖心成靜寄¶
米家書畫不相爭¶
汀蘭㟁芷吐芳馨漪碧偏宜近水亭未可春園亟行樂¶
周書無逸每書屏¶
纔喜御園春好看又愁南畝雨嫌遲却憐九十韶光裡¶
放眼舒眉付阿誰¶
　　含經堂¶
<pb:KR4f0005_WYG_105-6a>¶
惜隂遵古訓克己陶今情無逸惟勵志有亹常硏精明¶
鏡待㫋摩鑠金資土型行知則廣大尊聞則髙明欹案¶
味道腴轉憶書窗横¶
　　襍言¶
黄蘖其味苦咀嚼生㣲甘白蜜滿口甜㣲辛其中潛元¶
氷含陽温烈火藏寒炎翼者兩其足齒者角難兼髙明¶
□闞室天道每益謙百慮或一失芻蕘有理談¶
　　讀平原君傳¶
<pb:KR4f0005_WYG_105-6b>¶
公子稱最賢食客至數千髙樓臨民家躄者行槃跚羙¶
人忽臨見倩兮巧破顔明日躄者至謁者抗辭前願得¶
笑者頭君哂未許焉舎人稍引去怪問始知然愛色而¶
賤士誰肯相周旋爰斬羙人頭謝罪自造門門下乃復¶
来相傾文歇間卒得頴脫力定從自楚還一笑知何人¶
其事况經年美人誠然乎胡乃致客還史公每好奇於¶
斯見一斑¶
　　湖上雜詠¶
<pb:KR4f0005_WYG_105-7a>¶
山桃報道爛如霞風定乘閒攬物華已藉吹開自吹落¶
三分塵土一分花¶
望蟾閣外放烟舟澄照欣看鏡裡遊緑栁紅橋隄那畔¶
駕鵞鷗鷺滿汀洲¶
渚蘭岸芷郁青青萬頃波光漾碧舲便是明湖春暮景¶
謝他雜沓管絃聽¶
澹沱溪烟接六橋雙湖夾鏡盪蘭橈玉泉不是言遊懶¶
咫尺波心落翠標¶
<pb:KR4f0005_WYG_105-7b>¶
　　藻鑑堂¶
畫舫過長隄鏡湖環逈榭于焉可小憇天水光上下輕¶
烟柳絲罥嫩日花枝亞飛躍契靜觀動植含神化溯洄¶
駕言旋吾寜此多暇¶
　　景明樓¶
隄亘湖心上有樓昆明烟景座中收春秋無盡風兼月¶
左右何須女與牛魚頡鳥䀪自飛躍波光雲影相(入/聲)沉¶
浮岳陽記語當前景吾亦同之厪先(去/聲)憂¶
<pb:KR4f0005_WYG_105-8a>¶
　　時哉行¶
惜以分寸較聖賢内典更云彈指間一刹那頃来今去¶
堂堂去者誰見還日中必&KR2146;操刀必割白圭趨赴鄙哉¶
貨殖齊人有言曰雖有鎡基湛靜安舒者戒於後遲行¶
夏乃仲尼之訓吾惟後天而奉之¶
　　題張宗蒼畫¶
如滴春山美欣欣總向榮崖枝改舊觀(去/聲)澗水發新聲¶
雲塢數家靜風㠶㡬舸輕層樓俯空濶興發謝宣城¶
<pb:KR4f0005_WYG_105-8b>¶
　　再題牟益𢷬衣圖仍用謝惠連韻(有序/)¶
　　是巻題於乾隆丁卯比戊辰再題則已遭¶
　先孝賢皇后之慼迨今甲戌倐已七易星霜矣寒食¶
　　前一日適值忌辰追念前徽撫懷節序披圖觸緒¶
　　繭館猶新用寫悲懷仍賡舊韻¶
鴻龍運玉斗紀序相嬗催新烟引緑榆兔目吐髙槐邇¶
日頻望雨愁卜桑鳩啼孰謂斷魂節憶昔别椒閨東巡¶
禮岱宗鳳翣聊相擕大故遭登舟銀漢不可階兹辰值¶
<pb:KR4f0005_WYG_105-9a>¶
忌辰慼慼余懷悲遣緒展斯圖圖間有舊題傳神擅老¶
牟宛似秋氣歸佳人閙掃粧相聚𢷬寒衣即今重織維¶
親蠶館復開何當盆手三愴念前人非¶
　　寒食日作¶
二十四番風欲遍一百五日春將深花開花落亂人眼¶
雲聚雲散愁予心後樂惟希三月雨先憂益惜分寸隂¶
烟景不乏佳麗趣邇来何事慵登臨¶
　　恭奉¶
<pb:KR4f0005_WYG_105-9b>¶
皇太后昆明湖觀水獵¶
水虞應節習昆明緁獵輕舟罨綵旌漢武唐堯溯往蹟¶
燕南趙北效¶
前行(淀池水圍明近皇祖時歲舉行之朕亦偶試二/次兹以昆    而便故奉    皇太后觀之)舉¶
求便衆咸稱樂取戒多鷗未致驚景麗春和欣日永福¶
增¶
慈履視滄瀛¶
　　由玊河復至玉泉¶
<pb:KR4f0005_WYG_105-10a>¶
聊因習衆水圍收㡬曲遥源一溯遊夾岸菜花香遞送¶
黄於金菊緑於油¶
卧波橋影亘銀川寒食風輕穩度船賜火那須資蠟燭¶
緑榆無樹不新烟¶
山色花光繢靜明華滋(館/名)小憩足怡情尋春向者無多¶
日錦埭新看有落英¶
　　詠翠雲堂雙栝¶
兩樹盤盤蔚翠雲四時無改自超羣隠如俯視羣芳道¶
<pb:KR4f0005_WYG_105-10b>¶
任爾千紅萬紫紛¶
永世名堂占翠雲胎仙欲下更呼羣春松比似還差勝¶
未致和家擬議紛¶
　　課耕軒¶
疏軒倚秀巖俯暢名課耕溪田帶左近引水藝稻秔墻¶
外即髙田禾麥千畦呈向者偶慿牕欣聞叱犢聲今来¶
再騁目緑剡已滋榮及時資好雨庻可希西成豈辭欲¶
速譏惟是先憂并濃雲看漸徂惜哉心怦怦¶
<pb:KR4f0005_WYG_105-11a>¶
　　詠史¶
范叔困說力擔石乏自資夤縁事須賈客乘從之齊牛¶
酒不敢受賈聞猶怒私告相相亦怒折脇行刑笞佯死¶
巻以簀乃得免禍危姓名易張禄伏匿恐人知幸得鄭¶
安平薦剡歸王稽槖載避秦相待命復嵗餘(叶/)上書慢¶
言外觀王俯仰姿計行乃言深封侯不逾時㣲行諗須¶
賈綈袍憐賜之御以入相府先入怪久徯門下告之故¶
肉袒謝罪遲三罪既庭數馬食縱以歸徳必償一飯怨¶
<pb:KR4f0005_WYG_105-11b>¶
亦報睚眥(叶/)安平旋降趙王稽坐法誅(叶/)蔡澤遂適秦¶
相位竟奪其機謀誇百變時窮安能為是始還是終小¶
智真大癡¶
　　自訟¶
行如畏難安期進詩務求多定鮮精我每於斯未能信¶
聊因自訟騐平生¶
　　題董邦達西江勝蹟¶
　　　滕王閣¶
<pb:KR4f0005_WYG_105-12a>¶
帝子長洲烟水渺仙人舊館畫圖新千秋風月是公物¶
一晌披探即勝因擬看西山將作雨誰憐舞席久生塵¶
片㠶風利江樓近似送龍門作記人¶
　　　百花洲¶
澹蕩百花洲林泉與靜謀已看文石立便擬藻船浮小¶
憶鴛鴦濼曽登烟雨樓一般天水濶千載畫圖留奇境¶
曽何盡遊踪可遍不問誰斯結構聞說宋商邱¶
　　　北蘭寺¶
<pb:KR4f0005_WYG_105-12b>¶
平陵雉堞法王宫㣲㣲仙梵疑飄空僧房花木深蔚秀¶
愛彼幽篁曲徑通因逈為髙就卑下自然妙理標禪宗¶
襟三江北蘭寺經始斯者南豐子誰謂伊人不解詩江¶
聲月色真詩髓¶
　　　鏁江樓¶
鏁江百尺聳岑樓下俯潯陽日夜流雪浪至今淘不盡¶
髙眠逸致想蘇州(韋應物詩有始罷永陽/守復卧潯陽樓之句)¶
　　　歸宗寺¶
<pb:KR4f0005_WYG_105-13a>¶
山隂已自佳清賞興未巳覽勝愛廬阜卜宅因於此旋¶
捨居梵僧清池心共止誓墓有髙節歸宗示淨㫖餘事¶
付龍跳墨雲黯湫水¶
　　　秀峯寺¶
秀甲廬山秀元標淨土元寳華飛傑閣珠瀑掛前川俗¶
却三千里僧安六度禪至今傳逈句祗有李青蓮¶
　　　萬杉寺¶
大超手植萬杉黙然不辯聖凡何必元珪説法山神示¶
<pb:KR4f0005_WYG_105-13b>¶
蹟東巖¶
　　　三峽澗¶
水石相遭遌奇變不可窮擬展蜀江看(石渠寳笈藏李/公麟蜀江巻盡)¶
(三峽瞿/塘之勝)瞿塘是異同¶
　　　棲賢寺¶
李渤讀書處今為釋氏居棲賢存故號無聖演新書珍¶
重昌黎輩排斥定何如¶
　　　白鹿洞¶
<pb:KR4f0005_WYG_105-14a>¶
奥區五老峰之陽仲季偕隠潛徳光厥有白鹿性馴良¶
羶薌名勝爰始唐後来朱子守南康葺治書院開講堂¶
五教四事規制詳溪名貫道水洋洋上溯洙泗其源長¶
興賢淑世予心藏¶
　　　東林寺¶
白蓮當日名社青山萬古留姿翻經欲修淨業落諦已¶
涉有為靈運肅然伏意淵明忽爾攅眉惟有巖花溪樹¶
識得三笑如斯¶
<pb:KR4f0005_WYG_105-14b>¶
　　　呉章嶺¶
吳地此䧺闗廬山維北轉㠎嶫羅層峰盤迴架陡棧陡¶
棧若無路行人為跼步嗟哉名利子冒險紛来去来去古¶
復今吳章自碧岑陸文不可作董法猶堪尋堪尋巖壑¶
表一一供幽討借問&KR1707;車迴桃李收多少(癸酉秋命董/邦逹典江西)¶
(鄉試經歴諸/勝因成是圖)¶
　　㣲雨¶
㣲雨剛成寸雲徂旋放晴較恒風自善曰及節非情檐¶
<pb:KR4f0005_WYG_105-15a>¶
瓦垂輕滴階茵潤始萌也知時令早預盼每心怦¶
　　永定門外¶
一夜雲容聚散爭曉來春宇麗新晴輕烟宿潤相融冶¶
頗喜青郊物向榮¶
土囊風息不揚塵㣲雨從看捷有神恰值鳴梢向南苑¶
試蒐兼為一行春¶
羣稱地潤知誠否畢竟親覘始慰心却惜一犂猶未及¶
緑疇何以發秧針¶
<pb:KR4f0005_WYG_105-15b>¶
　　行圍¶
南苑臨春暮青郊試小蒐略觀虞者技宛憶少年遊勞¶
衆寜堪亟㩦孫自有由(今年両孫皆八歲因/㩦以来示之度也)翻犂見耕¶
父諮穡每延留¶
　　風¶
卓午山吐雲復引望雨意宿潤欣稍佳優霑希更繼少¶
頃乃變風塕然作氛翳寸澤曽㡬何而禁吹萬恣罷圍¶
坐行宫踟躇愁弗置¶
<pb:KR4f0005_WYG_105-16a>¶
　　䕃榆書屋晚坐¶
杏朶舒妍蘭放馨洒然書史幔紗青庭榆影淡月初上¶
院栁烟濃風乍停適者戚欣真暫幻少年俯仰已無形¶
袛餘架上芸編在隨意披翻恱性靈¶
　　謁元靈宫¶
中天嵽嵲鬱羅臺虎豹重闗寳扇開已看卿雲䕶丁甲¶
更希時雨命風雷真花繞砌新韶秀仙構扶霄舊實枚¶
敬仰¶
<pb:KR4f0005_WYG_105-16b>¶
穹碑閲三世祈年此志每䖍来¶
　　徳夀寺¶
芳甸春明碧草萋乘閒淨業覓招提到来俯仰足新趣¶
著處徘徊有舊題¶
　　春曉¶
澹蕩離宫曙禽聲出樹遲露滋花氣馥旭影栁梢蕤理¶
趣清平旦春光及暢時未遑觀景物九㝢入籌思¶
　　即事¶
<pb:KR4f0005_WYG_105-17a>¶
次第封章畢指揮青郊草淺試春圍設如驀遇姚元景¶
咨事安能待獵歸¶
吉驄馺娑破晨凉略欲親勞亦戒荒輸與廿年前意氣¶
揮鞭數肋射銀麞¶
雙栁依然窣緑絲陌旁駐馬立移時去年文賦從頭讀¶
不更臨風搆藻思¶
　　裕性軒詠玊蘭¶
一樹當庭萬玉蕤春風别館及芳時色香兩字無餘淨¶
<pb:KR4f0005_WYG_105-17b>¶
綈几慿参性所宜¶
繢寫春光得爾神去年題句壁間新(去歲来此/亦值花開)較量含¶
韻齋前樹清詠饒他兩度春(舊作有裕性軒為含韻齋/之句含韻齋圓明園賞玉)¶
(蘭處/也)¶
　　曉隂¶
曉隂重春宇佇看久徘徊潤&KR0008;青郊縱霏㣲數㸃纔祝¶
風其莫作恐霽又云開㸃筆艱佳句惟應道惜哉¶
　　夜雨¶
<pb:KR4f0005_WYG_105-18a>¶
入夕聞風息深更報雨零&KR0034;&KR1854;遥想像淅瀝細酬聽喜¶
浣花蹊&KR0381;希滋麥壠青少時勢徐止欹枕意無寜¶
　　春曉即景¶
問夜無眠尚衣早三驅意足命歸輿中人縱是頻来往¶
未及躬親侍¶
起居¶
溶溶曉月漏輕雲古樹禽聲傍曙聞昨夜雨纎風郤驟¶
滿庭紅惜杏花紛¶
<pb:KR4f0005_WYG_105-18b>¶
豐臺迤邐接凉水宿雨雖㣲意已佳緑竹緋桃䕶村舎¶
幽情往往繪秦淮¶
　　率題¶
至人不夢勞人夢吉夢常稀噩夢頻寄語槐安未醒者¶
幻猶如此况其真¶
　　漪瀾堂¶
弓様圍樓鏡様波中堂儼是影清娥漫言七寳瓊居綺¶
不藉千枝挂樹娑檐際光翻銀液藻窗間聲按羽衣歌¶
<pb:KR4f0005_WYG_105-19a>¶
獨予水鑒因心切澄照何當惕對多¶
　　建福宮詠紅梨花¶
李花太白海棠紅斟酌穠纎著禁叢最是麝風琳月下¶
仙人遥在蕊珠宫¶
　　齋居¶
齋日視祭差(大祭三日/中祭二日)致誠應無二况兹饗¶
先農孰非為民事暮春諏吉亥將臨千畝地土膏雖潤¶
升時雨乃艱致豈不日宻雲未行徒亂意¶
<pb:KR4f0005_WYG_105-19b>¶
　　祭¶
　先農壇¶
嵗歲躬耕耤勤農¶
皇考貽¶
松壇先肅禱穀寳冀豐綏琯玊調韶濩山龍式禮儀春¶
雲頻聚散時霈切翹思¶
　　文徵明春山烟樹圖¶
春山秀冶含姿春樹烟融雨滋記得楓橋那畔所逢往¶
<pb:KR4f0005_WYG_105-20a>¶
往如斯¶
　　題張宗蒼山水¶
佛鉢中青萬葉蕖排空翠影落牕虛白雲谷口仙家竈¶
黄樹村頭靜者居石穴溶溶出鍾乳峰坳艥艥矗箖箊¶
伊人肥遯真無悶不是窮愁自著書¶
　¶
　¶
　¶
<pb:KR4f0005_WYG_105-20b>¶
　¶
　¶
　¶
　¶
　¶
　¶
　¶
御製詩二集巻四十七¶
