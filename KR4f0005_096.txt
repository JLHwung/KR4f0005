# -*- mode: mandoku-view; -*-
#+TITLE: 御製詩集
#+DATE: 2015-08-25 00:28:09.789707
#+PROPERTY: ID KR4f0005
#+PROPERTY: BASEEDITION WYG    
#+PROPERTY: JUAN 二集卷三十八
<pb:KR4f0005_WYG_096-1a>¶
欽定四庫全書¶
御製詩二集巻三十八¶
　古今體九十三首(癸酉一/)¶
　　癸酉元旦¶
珠杓璧月共居寅瑞靄輝輝鳳闕晨萬國同朝大清朔¶
百年喜遇嵗朝春衣冠蹡濟遵王㑹律吕和平奏樂鈞¶
休養繁滋誠有慶更思風俗要還淳¶
　　新正試筆¶
<pb:KR4f0005_WYG_096-1b>¶
逹曙惟聞爆竹聲致祥和氣驗人情春當綺嵗元朝立¶
輦向青陽左个行甲子輪環欽槖籥共球閶闔㑹寰瀛¶
撫辰莅政敢云乆日益孜孜若捧盈¶
紫鳳蒼龍轉玊璣祥颸瑞旭麗金扉十行寛大新頒詔¶
一念精勤首勑幾癸徳合千晷徳凛酉年開紀有年祈¶
乾清曲宴宗親洽綈几瑶箋試筆揮¶
　　癸酉元日立春帖子¶
東皇綺律舒三百六旬初妙合麟經義春王正月書¶
<pb:KR4f0005_WYG_096-2a>¶
四序正權輿雲看三素殊¶
慈寜重疊慶春酒介廜㢝¶
辛盤恰並椒盤獻賀嵗還兼賀節新宜拂硃牋書大吉¶
今年元日是元春¶
　　雪¶
臘雪雖逢望渥霑發春¶
天澤喜均覃祥花瑞葉元正二客嵗今年積素三生意¶
寒梅珠半綻畫情温樹玊全含同雲逺布懐九宇佇待¶
<pb:KR4f0005_WYG_096-2b>¶
佳音逹奏函¶
　　正月二日祈穀齋居對雪¶
元正纔過致䖍齋典重¶
祈年倍切懐静聼排門鳴爆竹春音一片與人諧¶
六出霏霏入晚濃玊花紛綴禁中松發祥㨗報新春喜¶
不問詞林問老農¶
恵山仿得竹罏成臘雪嫌微未試烹今日優霑方愜意¶
合尋韵事煮三清¶
<pb:KR4f0005_WYG_096-3a>¶
臘底敲吟間濶踈新年清興共春舒心花喜暎祥花潤¶
莩甲勾芒盡起予¶
　　李公麟五馬圗歌¶
杜陵題畫馬不一要貴取義非修辭當時此技誰絶勝¶
陳閎曹覇臻神竒幹雖畫肉不畫骨天閑萬驥皆能師¶
後來繼者何寥寂三百年始得伯時横圗迥立見五馬¶
權竒沛艾天英之鳳頭驄來于闐國董氊錦膊翩相随¶
天駟最數好頭赤照夜白倣唐名為其後一馬失題識¶
<pb:KR4f0005_WYG_096-3b>¶
昻蔵殊相星瞳輝藝成放筆一馬殂(見巻後曽/紆題語)太僕惆¶
悵何爭差我聞元祐多正士㧞茅雲路驂騧驪伯時軒¶
冕有弗屑喜畫畫焉能累斯(出黄魯/直䟦語)清流往往禍自取¶
姓名未泐安民碑丹青結搆有深意同人藻鑑遥應知¶
芻秣豆飼信堪羨那免按隊牽金覊¶
　　雪後登延春閣眺望¶
瑞霙既委積祥曦亦曈曨素雲扶柏枝芳飇逓梅叢新¶
正清暇餘延閣深禁中載豁即景目兼舒體物胸皇都¶
<pb:KR4f0005_WYG_096-4a>¶
千萬户珠樓十二重撫此金甌固益切玊燭融北斗揖¶
璇杓西山展畫峰和氣鬯萌陽吾将事祈農¶
　　詣齋宫作¶
引仗青旗出禁城祥凝樓雪曉風輕祈¶
辛預日齋宫宿又得新詩紀上庚¶
謁¶
壇眡濯典依前欣覩翬飛重焕然申命秩宗稽古義新¶
題寳額號¶
<pb:KR4f0005_WYG_096-4b>¶
祈年(殿仍前眀之舊瓦用青黄綠三色顔曰大享殿皆/於義未當乾隆十六年重加修葺易用純青命禮)¶
(臣考正題為用紀祈年/殿時始竣工    其事)¶
温暾曦影一窓紅數紀流隂黙忖中即事拈毫前後異¶
寸心䖍敬始終同¶
　　展臨快雪帖因題¶
時晴快雪對時晴真者當前怵愓生(米帖云展文皇大/令帖臨之不成信)¶
(真者當前令/人怵愓云云)展濶縮臨皆自我蘭亭何必擅前旌(蘭亭/橅者)¶
(大小不一真草亦殊怏/雪獨無聞焉故戲及之)¶
<pb:KR4f0005_WYG_096-5a>¶
　　祈穀禮成八韻¶
祈年藴素誠¶
寳殿煥新名益凛欽基命重欣瞻落成矞雲扶棟宇上¶
日率公卿霧馥升烟合星輝列燭明一衷陳玊帛九闋¶
備咸英¶
鴻貺希初祉青韶逮始耕泰符宏錫極豐壤積瓊霙嵗¶
紀昭陽協惟殷敬畏情¶
　　題董邦逹西湖圖¶
<pb:KR4f0005_WYG_096-5b>¶
向見西湖圖約略觀山水今見西湖圖曲折可詳指由¶
来貴親歴了然勝遥揣不獨繪事然吾因悟治理¶
　　詠竹罏¶
恵山傳雅製嶰谷飭良材古擬蟠䕫鼎華羞翠羽罍試¶
煎泉味永靜對道詮該消渇宜摛藻何人司馬才¶
　　宛轉曲¶
就燥者火流濕水同氣相求必其理郭隗重燕樂毅来¶
無知升朝曲逆偕傷胎毁卵鳳不儀北寺㡬見慈鳥棲¶
<pb:KR4f0005_WYG_096-6a>¶
仲尼廽車戮鳴犢袁閎佯狂李杜覆一堂兩琴宫商應¶
薫蕕臭味各本性咸博結綬蕭男登牛李何怪互炭氷¶
其實難副忌盛名操戈同室非人情顧厨清流禍自取¶
程蘇何事相爾汝¶
　　錢陳羣養疴歸里進途中所作詩因用其㑹錦春¶
　　　園和杜韻詩率題書賜¶
北海惟客待(錢陳羣詩因孔傳/橿招逰而作故云)杜陵詎身謀勝㑹開名¶
園新詩歩秦州猶記陛辭時流火方新秋何事大江北¶
<pb:KR4f0005_WYG_096-6b>¶
閒尋谿壑幽養疴許謝莊遁跡非田疇故鄉山水佳藥¶
餌頗易求頤攝冀良愈待泛還朝舟江頭有錦春何妨¶
一命遊几杖兒孫侍樽核賔從稠江湖信可樂廊廟豈¶
忘憂遲遲有深意欲邁還停收况彼五畆間巻阿我曽¶
留即是矢音地扈賡憶從頭詩筒附奏箋翰苑傳風流¶
故知解脫心疾等浮雲浮從兹一葦南遥望心與悠¶
　　十六應真歌題唐人畫¶
湯湯渤澥雲天寥古先生此為逰遨龍伯海若夷兒曺¶
<pb:KR4f0005_WYG_096-7a>¶
執圭鞠&KR0957;紛趍朝天吳前導懸旌飄持杖荷拂遑辭勞¶
入水不溺趺坐牢髠帣蟹族承裾絛連行據背騎文鰩¶
俯視直徹萬丈濤有魚小首不目逃卓立背者笠椶毛¶
渡杯偶後曲錄腰笑謂前我詎我驕之而頬&KR1867;騰長蛟¶
指揮如意無鞭敲和南磬折心枯焦袈裟風拂披七條¶
一&KR0008;昻首悲且翹何不可度以手招倚柏一晌聊逍遥¶
翻却公案誰訾謷眉毛拖地光白毫青童後随牟彭喬¶
伯呼仲諾比漆膠神龜在手非卜繇傴僂杖錫蒼崖坳¶
<pb:KR4f0005_WYG_096-7b>¶
持菓相饋来猿猱肩随蹀歩意陶陶吾宗機示成神交¶
大胸出目&KR2269;兮獒徐行驅走如羊羔念珠百八三藏包¶
忘言縱目窮青霄繪事妙詣真神超楞伽貫休名未標¶
飛白得之子雲蕭以書通畫妙義苞金剛四句偈不殽¶
彌勒樓閣珠林髙¶
　　新月¶
新年初度月眉細便堪憐暎雪光偏皎生春景越妍桂¶
将梅並放今及古常懸即漸臨三五燈宵樂事駢¶
<pb:KR4f0005_WYG_096-8a>¶
　　新春重華宫恭侍¶
皇太后家宴¶
孫曽引領綵衣迎行樂官中和氣盈鴛瓦棲霙為喜色¶
鳳笙按曲是春聲五辛盤獻先人日六葉蓂舒正午晴¶
愛敬一心承¶
色笑願留羲馭駐南榮¶
　　人日瀛臺即目¶
人日率逢齋法宫䖍端凝今年已祈榖春雪况被塍令¶
<pb:KR4f0005_WYG_096-8b>¶
節氣始和即事傳攀登宴賞例不舉(是日適逢忌辰/例不行宴賞)邱¶
壑致可慿積素纈珠林噴流㵼玊崚一屏絲管閙轉覺¶
襟懐澂攬勝新景㑹勒璧舊題曾新舊信儻然流隂爾¶
為能¶
　　千尺雪¶
吳下寒山愛佳名熱河田盤率倣作松濤泉籟或仿彿¶
路遥豈得常慿託咫尺西苑傳春明結搆頗具林澗樂¶
四百餘年樹石古峭蒨信佳究穿鑿我書三字題簷端¶
<pb:KR4f0005_WYG_096-9a>¶
亦有雪花拂檐落揣稱終疑未恰當雪後今来一斟酌¶
人之稱也徒彼哉天之然兮誰此若¶
　　新正詠雪聨句(有序/)¶
　　蒼龍轉律蓂開二葉之辰白鳳摶空梅綻六花之¶
　　朶因祈辛而齋宿敢命宴以歡臨廼其素積鴛樓¶
　　晝閒鶴禁補乾清之曲宴申重華之舊規對此祥¶
　　葩可停綵管依頴州禁體倣石鼎綴辭更示謙沖¶
　　率屏䛕頌¶
<pb:KR4f0005_WYG_096-9b>¶
(御/製)青帝試初令翦雨為飛霙喜暎心花發¶
　　恩承¶
天貺并積日礎霑潤凌晨霰廽縈殷七術遜巧(臣傅/恒)滕¶
　　六嚴遄征俄看九衢積漸躡三階升鼇禁奉¶
清賞(臣來/保)¶
(御/製)兎園徴墨卿頴州垂故範聚星繼前旌韻事重拈詠¶
　　新韶發滋榮的皪輝綵勝飄翔暎燈檠周阿吹復¶
　　聚(臣史/貽直)深巷掃更凝壓樹梢槭槭鋪池面盈盈酉¶
<pb:KR4f0005_WYG_096-10a>¶
　　年得漿酒(臣陳/世倌)¶
(御/製)協氣調勾萌被塍弭遺螣觀書罷囊螢氷筯排簷直¶
　　炭獸偎罏頳松撐老骨勁竹戛髙韻鏗樵逕封磵¶
　　谷(臣阿/克敦)釣竿渺江汀縦獵晃鷹眼嚴更促雞鳴熙¶
　　熙見物景(臣孫/嘉淦)¶
(御/製)浩浩聞市聲快意生朗潤奪目含光晶冥捜窮萬象¶
　　逺布周八紘元氣渾太始淨光摇星衡化工妙㸃¶
　　染(臣蔣/溥)¶
<pb:KR4f0005_WYG_096-10b>¶
大造何經營昭蘇敷¶
帝壤瀌奕先¶
神京兆豐樂含餔(臣劉/統勲)¶
(御/製)入詠欣颺賡蘊句戒顯借植馬随徐行風前葉偏態¶
　　空際圗難名中宵炯暗室逹曙翔飛甍髙卧動京¶
　　尹(臣汪/由敦)嬉笑忙野甿土牛茁繭栗綵燕飄娉婷狻¶
　　猊波斯装(臣尹/繼善)¶
(御/製)琉璃舎衛城體物郤膚語出竒鼓豪情唐苑倡蘇李¶
<pb:KR4f0005_WYG_096-11a>¶
　　宋本摹關荆歌郢孰和曲入蔡曽銷兵剡水艶訪¶
　　戴(臣嵇/璜)伊川欽立程煨芋相暖熱傳柑互邀迎即¶
　　此足怡暢(臣介/福)¶
(御/製)因之眺縱横畫入遥峰疊占同寳粟贏春轉寒威淺¶
　　晝暄新序更賀嵗紛拜舞¶
祈年亶精誠書事表盈尺(臣董/邦達)¶
致齋肅先庚馳道浄塵&KR0381;¶
圓壇煥題楹歡欣聞吉語(臣嵩/壽)¶
<pb:KR4f0005_WYG_096-11b>¶
(御/製)次第達逺伻燕齊鄭秦晉麥豆稷黍秔祥符傳汜勝¶
　　險押追彌明穿忩賸霧屑著土孕榖精疑是天女¶
　　散(臣錢/維城)直與元㝠爭霏霏拂珂珮瑟瑟諧竽笙吟¶
　　慙筆尖退(臣觀/保)¶
(御/製)坐覺衣棱生寸鐵持不許兼金化誰成麝月出新浴¶
　　鱗雲啓深扃交暎殿角迥碎㸃簾額輕森然豁䝉¶
　　昧(臣裘/曰修)煜爾騰煌熒微響聴歸雁無跡尋懸羚廽¶
　　䖏儼長䄂(臣徳/保)¶
<pb:KR4f0005_WYG_096-12a>¶
(御/製)撒来需和羮溪籐標五字竹罏烹三清亦厪茅簷冷¶
　　兼快松軒晴一色炫香蕚十葉舒靈蓂曲宴集鴛¶
　　鷺(臣于/敏中)好景開蓬瀛應時魄未朏慰望嵗初正和¶
　　律兆太蔟(臣莊/存與)¶
(御/製)宿潤連嘉平髙下因地託方圓付形呈上瑞同堂慶¶
東郊将始耕¶
　　新正重華宫小宴大學士及内廷翰林¶
重華曲宴例居前令日欣開翰墨筵况值新正霑瑞雪¶
<pb:KR4f0005_WYG_096-12b>¶
可無嘉㑹荅韶年唐花吐豔凝珠綴仙木書祥暎綺錢¶
正是賡歌思屢省頌揚莫亟騁辭妍¶
歡延綸閣逮詞林列坐華茵喜盍簮翡翠瓦仍餘積雪¶
吉祥雲復釀濃隂同希繼澤占農慶獨佇嘉謀沃朕心¶
三爵非無厪惡㫖傳柑且待上元臨¶
　　新正恭奉¶
皇太后幸圓明園即景成什¶
芳園行樂撰良辰九陌風和不動塵笑指亭臺成隔嵗¶
<pb:KR4f0005_WYG_096-13a>¶
即㸔草樹早廽春¶
髙年人愛祥暉永新祉¶
天教大地均觧事瓊霙積瑶圃慶霄雅合踏燈輪¶
　　小宴䝉古諸王公¶
華節試燈朝芳筵勝賞饒穹廬張日麗清樂韻風條予¶
曰有嘉客羣言戴本朝帣韝看相(入/聲)撲度索起髙跳百¶
戲歡情洽千方逺意昭魚雲過午重欲繪上元霄¶
　　上元燈詞¶
<pb:KR4f0005_WYG_096-13b>¶
去年燈暎田餘雪今嵗田餘雪暎燈多幸占農屢豐兆¶
更殷保泰一心仍¶
星橋駕海還通漢火樹千花復萬枝樓上祥雲¶
王母降羣仙舉首祝¶
鴻禧¶
排當燈事嵗誇竒行慶承¶
歡恰順時縦目烟村十里外糠燈茅屋景堪思¶
月如不夜常稱午花是恒春鎮自開繛約雲中定誰氏¶
<pb:KR4f0005_WYG_096-14a>¶
子登徐按八琅来¶
詔許觀燈例上年踏歌誰合繼張燕却思瘦沈老無恙¶
此際心應北闕懸(去年上元命内廷諸臣於西苑觀燈/和詩休致侍郎沈徳潜以祝    皇)¶
(太后萬夀留京得與/旋復南歸故念及之)¶
四照花開鶴燄春纎阿今夜為逡廵元宵聨句因閒讀¶
多半驚看作古人(癸亥元宵聨句諸臣中如大學士鄂/爾泰徐夲尚書張照學士張若靄皆)¶
(已物/故)¶
雁塔光明不計層應真来徃法雲慿琉璃國土水精闕¶
<pb:KR4f0005_WYG_096-14b>¶
證號如来是寳燈¶
紫瀾聲定月華臨歌舞惟聞和樂音同願五風兼十雨¶
可知人意即予心¶
　　上元後一日小宴廷臣用重華宫賜宴韻¶
傳柑應讓懿親前(前一日宴/宗室諸王)撒荔重開翼日筵豈是耗¶
磨沿俗例要因昭鬯遇昌年春宵賡和傳蘇李昨嵗追¶
陪憶沈錢(謂沈徳潛/錢陳羣)火樹銀花宜入夜樓西留閱物華¶
妍(入宴諸臣仍命/至苑西觀烟火)¶
<pb:KR4f0005_WYG_096-15a>¶
一綫烟花綻萬林上元仙子月珠簮祥麟吐火旋成日¶
寳蛤嘘雲便作隂見舞民安物阜字每關後樂先(去/聲)憂¶
心今朝三爵申相恱尚藉昌言佐知臨¶
　　題鄒一桂寫生巻¶
　　　金絲桃¶
翩翩黄蝶力難勝迥異人重過武陵最愛緑盤髙捧出¶
五花齊燦五金燈¶
　　　繡毬¶
<pb:KR4f0005_WYG_096-15b>¶
繡出金針韶景妍玲瓏一線若為穿試叅舎利抛呈後¶
香色榮枯總寂禪¶
　　　長春花¶
瑶池桃實三千嵗樹各春秋不相(入/聲)妨月月花開十二¶
度女夷批判豈辭忙¶
　　　百日紅(又名後/庭花)¶
揚猗聞道盛閩中絢爛恒春百日紅結綺樓前多學士¶
費才江令獨稱工¶
<pb:KR4f0005_WYG_096-16a>¶
　　　杏¶
肘後曽聞說董林甘芳偏覺勝来禽充梅漫惹髯翁誚¶
入酪何妨楚客吟¶
　　　枇杷¶
誰因結實憶開花綴樹金丸未揀沙為想詩人髙季廸¶
東邱蘭若見枇杷¶
　　　棣棠¶
色占中央爛漫枝後時約略並荼䕷不因撿校羣芳譜¶
<pb:KR4f0005_WYG_096-16b>¶
誤注誰分周雅詩¶
　　　秋葵¶
秋風閒砌發幽花䖏士圖珍駙馬家直筆不慙瓶史䖏¶
傾陽曾未逞春華¶
　　　百合花¶
接葉開花玉瓣長雲根百疊可為糧却教藝苑傳佳話¶
嵗軸圖成兆吉祥¶
　　讀說難率詠¶
<pb:KR4f0005_WYG_096-17a>¶
說難說盡說人情姚賈猶然數語傾不及周昌心口一¶
機權百出䆒何成¶
　　詠黄山松樹子¶
黄山三十六峯髙胎石蟠挐根柢牢圮上未輕期孺子¶
洞邉還擬見盧敖盤拏宜入畫家筆劚削何妨匠者刀¶
千載詠松人幾許於松曽不渉分毫¶
　　聞各省得雪詩以誌慶¶
齊鄭麥為秋雪佳麥乃好晉秦灾饉餘切厪接濟早新¶
<pb:KR4f0005_WYG_096-17b>¶
正降瑞霙厚澤皇州肇邇来四省間次第逓箋表更幸¶
皆一日普被¶
天恩浩遺蝗入地深田火無煩擾勾萌逹始和結穂占¶
堅飽民心得雪安榖價平村堡氣癘得雪消康寜善相¶
保御園行慶時燈月助晶皓在彼不在此予樂民同曉¶
　　新春萬夀山¶
燈為寳月雪為花初地青陽景已嘉齧岸波新連凍浦¶
曬忩日暖上明紗依稀梅蕊圖江國次第楊稊報嵗華¶
<pb:KR4f0005_WYG_096-18a>¶
與物皆春春始鬯藻思發亦肖萌芽¶
　　韓滉五牛圖¶
一牛絡首四牛閒𢎞景髙情想像間䑛齕詎惟誇曲肖¶
要因問喘識民艱¶
　　題故大學士蔣廷錫倣項聖謨摹韓滉五牛圗仍¶
　　　用題韓滉畫韻¶
摹本重臨退食閒晉公真蹟企思間(廷錫未見滉/蹟故臨項夲)石渠¶
今日同收取(蒋溥見石渠寳笈中有韓滉五/牛圖真蹟因進此巻奏請並藏)考牧從知¶
<pb:KR4f0005_WYG_096-18b>¶
稼穡艱¶
雲海濤翻閙後閒(見故尚書張/照䟦語中)聖謨蹟落有無間張衡¶
端是振竒士水牯參餘立語艱(張照後題詩四/首多寓禪機)¶
　　玊鴿¶
蜀嶺春花狀藍田瑞物呈傳書堪並雁入畫欲欺鶯雙¶
翼如方翥圓喉未易鳴靈禽稱善合妙義示恒貞¶
　　初春逰玊泉山¶
幾餘行樂趁新年翠輦逶迤到玊泉最是靈源不受凍¶
<pb:KR4f0005_WYG_096-19a>¶
碧漪春水放紅船¶
向陽階砌草勾萌茂對時和騐物情芳甸雪消膏土潤¶
陌頭舉趾有新耕¶
林外風輕霽景鮮春山未冶已含妍華滋館裏琴書静¶
小坐明忩又隔年¶
結縛椶毛屋兩間竹罏偶試惬餘閒只疑第一泉應笑¶
何必區區學恵山¶
閱織端因厪授衣戔戔分賜任携歸北人不識南人巧¶
<pb:KR4f0005_WYG_096-19b>¶
真道天孫付錦機(是日擕䝉古王公觀/織帛者即以分賜)¶
明湖疏治納羣流新水鳬鷖樂泛浮一棹玊河供朅覽¶
行将淀海試春蒐¶
　　萬夀山即事¶
韶月尋清賞芳晨禮照園山容将欲染春事漸堪論階¶
蘚含陽重林禽較昔繁吉雲頻藴釀雪雨總¶
天恩¶
靣水背山地明湖倣浙西琳瑯三竺宇花栁六橋堤凍¶
<pb:KR4f0005_WYG_096-20a>¶
觧鳬鷖樂風輕梵唄低髙峯稱萬夀¶
慈夀祝同齊¶
梅雪清噴麝松風謖起濤得竒欣在邇因迥亦為髙縦¶
匪民之力寜無作者勞抒懐聊即事便與付宣毫¶
　　倣倪瓚江㟁望山圖并用其韻題句¶
不留烟靄快初晴了了嵐光入眼眀笑我曾同髙士興¶
隔江亦復逺山横錢塘秦望應如昔白傅蘇公只剰名¶
若向錦贉論氣韻輸他老驥騖前程¶
<pb:KR4f0005_WYG_096-20b>¶
　　春氷¶
春氷或尚堅而人危弗履危有甚於氷戒弗履者幾¶
　　余省雜花草蟲卷¶
鳴者動其股飛者翾其翼馥者揚其芬嬽者錯其色寫¶
生有如此傳神亦云得展卷恱茂對與物暢生息¶
　　題徐揚歸庄圖¶
摇摇春水舟輕颺歸来三徑未全荒隔㟁羨望者誰氏¶
刺史江州應姓王¶
<pb:KR4f0005_WYG_096-21a>¶
　　雪中由玊河泛舟復至玊泉山¶
宻㸃還踈㸃氷心復水心被田同暢恱助景好探尋入¶
沼無痕化推篷有冷侵不知誰戴氏仿彿泛山隂¶
林岫已婆娑汀崖漸委羅不梅皆玊蕊過節又銀蛾遥¶
浦猶含凍長源漸漲波機聲伊軋裏一棹玊河過¶
泉氣猶蓊匼雲容益蔚濃毎懐繼優澤真覺利良農知¶
足定誰是占祥幸此逢西山偏入望玊積兩三峯¶
　　正月二十九日進宫齋戒之作¶
<pb:KR4f0005_WYG_096-21b>¶
行慶奉¶
慈寜燈事佳節邁朝来命翠輿春社期夙戒雪消喜含¶
潤雲屯希繼沛遑肯託端拱益惟欽顧對宴樂詎宜亟¶
消息㸔相代自信者祈年始終心不懈¶
　　臨鍾繇薦季直表因題¶
戲鴻㳺鶴絶追尋惜棄餘閒一背臨詎止楷模傳漢𨽻¶
要嘉斷斷進賢心¶
　　二月朔日齋居¶
<pb:KR4f0005_WYG_096-22a>¶
庻績區分日午階坐来温室一澄懐勑幾不息齋猶切¶
華節過餘静轉佳對越天心基宥宻紐芽春物肇根荄¶
翻書怯溯羲皇上望若驚洋詎有涯¶
　　春仲躬祭¶
社稷壇¶
春祈祀典厪躬行右闕晨趍率辟卿立我蒸民知榖重¶
藐予小子識君輕六鈞綵鳳儀仙樂三獻卿雲擁¶
帝觥懸鼓和鳴物甲坼青郊正待省新耕¶
<pb:KR4f0005_WYG_096-22b>¶
　　題張宗蒼四季山水圗¶
　　　黄塢春泉¶
春山澹沲花丰茸春水勝舟緑縠溶瀟灑潯陽好風日¶
祗教孫緬得相逢¶
　　　栁塘夏雨¶
逺峯極目翠糢糊近水侵塘漲滿湖活脫房山神韻䖏¶
只疑栁線尚垂珠¶
　　　荻浦秋帆¶
<pb:KR4f0005_WYG_096-23a>¶
蒼蒼蘆荻渺秋湖赤壁之游了不殊猶是東山月未上¶
短簫孤棹入氷壺¶
　　　瑶林冬岫¶
紅樓緑樹相(入/聲)參差㸃綴天花萬嶂蕤却憶五臺白雲¶
寺三年前景故如斯¶
　　轉復詞¶
似與而取垂竿絲淮隂背水勝趙師似明而暗問羊計¶
鉤距摘伏奸愈熾似貶而褒詼諧談歸遺細君仁何慙¶
<pb:KR4f0005_WYG_096-23b>¶
似闇而彰錦尚絅仲長樂志抗箕潁似退而進尺蠖伸¶
巧宦司馬慨安仁似愛而害摇木本豫章范甯翻成損¶
似是而非形影間士季四本疑顧歡似真而偽涇渭濁¶
晉黄曽亦清流託似異而同芝蘭馨韓范上殿何妨爭¶
　　道寜齋¶
仲舒對制冊道者治所繇諸葛誡中郎寜静匪外求是¶
皆述公奭至論昭千秋虗齋顔道寜以道寜能不雕繪¶
詎足尚澹泊有餘休無益不可作自問殊難酬¶
<pb:KR4f0005_WYG_096-24a>¶
　　臨董其昌倣歐陽詢草書千文率筆題後¶
先後七年從太嬾(董其昌楷書千文自/題云先後七年乃成)旦朝一卷遜真¶
勤(文徴眀毎旦必/書千文一巻)率更&KR1213;本春官筆吾亦因之遣暇云¶
　　御門日作¶
建禮接晨趍乘乾奉永圗勑㡬遑燕寝咨政闢亨衢曉¶
日琉璃瓦香烟翡翠罏後言誰退有成見我従無¶
　　登玊泉山賞遇樓¶
髙樓山西麓松竹頗瀟灑丹梯棲嵲屼攀躋勞毋乃亟¶
<pb:KR4f0005_WYG_096-24b>¶
来率未登目存心已在今朝到夤縁騁望神怡倍偶讀¶
壁間詩忽爾隔十載可以悟駒隙亦足覘疎怠復不免¶
新作自問聊自觧¶
　　圓朗齋(在萬夀/山陽)¶
仁圓義則方禮立智期朗山水足是齋仁智惬所賞昆¶
明滄池俯萬夀髙峯仰俯仰入澄觀心與天地廣廓然¶
應物来淳風庶可倣¶
　　題余省魚藻巻¶
<pb:KR4f0005_WYG_096-25a>¶
菁藻琳池縟連行戯衆魚至清奚用彼知樂亦欣余¶
　　徐揚摹黄公望筆意巻¶
粗皴及澹染千古傳黄癡得神詎在似刻楮亦易為愛¶
此溟濛意富春春靄時¶
　　玊鵲¶
填橋曾到漢旋復化支機聲兆吉祥信情知風雨㡬動¶
兼貞是體静以徳為輝比似文皇鷂投懐那慮飛¶
　　御園仲春¶
<pb:KR4f0005_WYG_096-25b>¶
仲月茁蓂初春光漸綺舒綠苔依北戺輕籟入東䟽林¶
暖能言鳥氷消負陟魚調元厪亮政棄暇喜翻書生意¶
滋韶苑農功載始畬行時将命駕保介共咨茹¶
　¶
　¶
　¶
　¶
御製詩二集巻三十八¶
